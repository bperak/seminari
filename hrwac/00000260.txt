Ribolov
Zadarski je arhipelag izrazito bogat ribom i to ne samo po količini već i po kvaliteti.
Podlanice, palamide, zubaci, panule, brancini, sipe, lignje, hobotnice... Reklo bi se - ovdje nema čega nema. Najbolje doba za ribolov je, dakako, jutro, a pravilo koje i ovdje vrijedi je: veća ješka, veća riba. Sretno
Sportski ribolov
O sportskom ribolovu može se počinje govoriti tek nakon utemeljenja Športsko-ribolovnog društva Zubatac, koje je počelo djelovati prvog dana proljeća 1948. godine kao skupina zaljubljenika u more i ribolov.
Na svjetskim prvenstvima i prvenstvima Europe članovi Zubaca osvojili su 41 medalju od kojih 18 zlatnih.
Dozvoljeni dnevni ulov ribe vlasnika dozvole za sportski ribolov je ukupno 5 Kg ribe i ostalih organizama kapitalac. Dozvole za sportski ribolov (športsko-rekreativno pecanje, udičarenje, podvodni lov puškom, lov na tune) mogu se nabaviti u: lokalnom uredu Ministarstva poljoprivrede i ribarstva ili kod ovlaštenih osoba u turističkim uredima i lučkim kapetanijama.
Sportski ribolov
Podvodni ribolov
Podvodni ribolov je viteška vještina.
Podvodni ribolov je sport u iznimno ekstremnim uvjetima i stoga zahtjeva odličnu psihofizičku spremu. Ma koliko sigurni bili u sebe nikada nemojte roniti sami. Nemojte precijenjivati svoje mogućnosti u želji za ulovom i kontrolirajte svoje emocije.
Podvodni ribolov definitivno je sport za one koji žele više. Neki ga zovu i najizbirljivijim ribolovom jer ribar bira koju će ribu uloviti. Znanje o podvodnom ribolovu uvijek se prenosilo između malog broja entuzijasta. Lokacije bogate ribom čuvaju se kao vrhunska tajna. Podvodni ribolov privlači sve veći broj hobista i profesionalaca svake godine.
Svaki otok daleko od obale dobar je za podvodni ribolov. Što manje ljudi na otoku, više ribe u moru. Cijeli Jadran je otvoren za podvodni ribolov, ali posebna ograničenja se primjenjuju u akvatoriju nacionalnih parkova (Kornati, Brijuni, Krka, Mljet), te za neke manje lokacije.
Podvodni ribolov
More, jezera i rijeke
Doći u zadarski kraj i ne naći si idealno mjesto za odmor teoretski je nemoguće. Jer ovdje su vam na dohvat ruke i more i jezera i rijeke. Pa, tko što voli... Zadarska regija se danas razvila na površinu od 14 posto teritorija Republike Hrvatske, na oko 12 posto teritorijalnog mora s površinom otoka cca 580 km s ukupnim brojem otoka koliko je i dana u godini. Uz čak 1200 km dugu, najrazvedeniju obalu na Mediteranu, nižu se četiri reda otoka. Tu je najveće prirodno jezero u Hrvatskoj - Vransko jezero u blizini Biograda.
O ljepotama rijeke Zrmanje nije potrebno govoriti. Zrmanja je rijeka nestalna toka, po mnogim ocjenama je upravo najljepša rijeka. Svojom, i snagom svojih pritoka, od kojih valja posebno izdvojiti Krupu, Zrmanja je tisućljećima probijala svoj put prema moru. Dubeći pri tom tvrdu vapnenačku podlogu stvorila je jedan od najimpozantnijih kanjona i ukrasila ga brojnim slapovima i slapištima, sedrenim pragovima, beskonačnim siparima i šljunčanim nanosima.
Dođite i uživajte
Big game fishing (lov na tune)
Big game fishing je ribolov u kojem se hvataju velike ribe, najčešće plave tune (bluefin tuna), sabljarke, morskih psi.
Klasičan big game fishing odvija se na snažnijem i bržem brodu, na otvorenom moru, na način da se panulaje (poteže udica) ili hrani riba (baca se u more mješavina hrane koja privlaći ribu).
Svako sanja o tome da ulovi veliku ribu, ali big game fishing je nepredvidljiv do samog kraja. Morate se naoružati strpljenjem i spremnošću na akciju A konačni rezultati će ovisiti o cijeloj ekipi. Najbogatije područje za big game fishing je pojas otvorenog mora otoka Blitvenice i Kornatskog Arhipelaga.
Lovi se uglavnom hranjenjem ribe (drifting), čekajući da riba zagrize. Ova tehnika na našem području postiže najbolje rezultate i omogućuje ulov najveće ribe. Moguće se okušati i u panulavanju (trolling).
