Bakrene cijevi za instalacije u zgradarstvu se već po tradiciji spajaju tvrdo ili meko lemljenim spojevima, ovisno o namjeni i mediju. Ipak, press tehnika koju je Viega razvila u razrađen sustav prije nekih 20 godina nudi praktičniju alternativu.
Do 50 % brža ugradnja i zajamčena sigurnost
Ovi cijevni sustavi su u mogim europskim zemljama dopušteni čak i za plinske instalacije. Osnova ovog jamstva sigurnosti je sustav SC-Contur, kojim su opremljene samo Viega press spojnice. Čak i prije nego što se započne sa izvođenjem press spojeva, voda sasvim vidljivo istječe pri tlačenju sustava tlakom od 1.0 do 6.5 bar. Pri suhoj tlačnoj probi tlak momentalno pada sa 3.0 bar na 22.0 mbar, što znači da se nesprešani spojevi uvijek mogu ponovo obraditi da bi se izbjegao kvar pri pogonu sustava.
Fleksibilnost i stabilnost
Brzina ugradnje Viega press spojnica jednako je impresivna. Nakon samo tri koraka pripreme rezanja cijevi na zadanu duljinu, postavljanja press spojnice i provjeravanja dubine uticanja press spoj se može izvesti u samo jednom koraku. Nije potrebno kalibriranje cijevi kao što bi to inače bio slučaj kod drugih press sustava. U usporedbi sa lemljenjem to za daje uštedu od oko 30 do 50 % potrebnog rada pri montaži, ovisno o dimenzijama cijevi.
Jedan kompaktni press alat
Izvođenje press spojeva vrši se odgovarajućim press alatima i čeljustima. Pored press alata s mrežnim napajanjem postoje također aku-baterijski press alati koji omogućuju visok stupanj fleksibilnosti. Njihova krajnje kompaktna izvedba znači da se mogu koristiti na teško pristupačnim mjestima kao što su instalacijski kanali. Garniture okretnih press čeljusti s mogućnošću zakretanja do 180 nude još veću fleksibilnost tamo gdje je to potrebno.
Nema opasnosti od požara
Postoji još jedan razlog zašto je tehnika press spojeva postigla tako velik internacionalni uspjeh: ona unaprjeđuje sigurnost rada, naročito kad se usporedi sa lemljenjem. Pošto pri izvođenju press spojeva nema otvorenog plamena, a time ni opasnosti od nastanka požara, nisu potrebne nikakve protupožarne mjere. Sukladno tome se cijevi sustavi sa press spojevima mogu instalirati i u potencijalno eksplozivnim industrijskim okruženjima bez prekidanja proizvodnih procesa.
Takve primjene također imaju koristi od širokog raspona Viega sustava koji pored bakrenih sustava Profipress i Profipress G također uključuju usklađene cijevne sustave od plemenitog čelika (Sanpress i Sanpress Inox) i pocinčanog čelika, kao i sustav dimenzionalno stabilnih cijevi od umjetnog materijala (Pexfit Pro). To znači da cijevne instalacije za široko područje medija može izvoditi jedan izvođač, koristeći jedan press alat i press čeljusti.
Sve su Viega press spojnice opremljene jedinstvenim sustavom SC-Contur. On osigurava da se eventualno nesprešani spojevi lako uočavaju jer vidljivo propuštaju pri tlačnoj probi koja se može vršiti komprimiranim zrakom ili vodom.
Nema potrebe za skupim i vremenski zahtjevnim prethodnim i naknadnim radnim operacijama kao što su sušenje cijevi i uklanjanje tragova plamena i lema. Sustav također omogućuje i rad na teško pristupačnim mjestima bez ostavljanja ikakvih tragova.
Viega press tehnika koristi samo jedan press alat. To ne stvara samo uštedu izvođačima jer ne moraju okolo nositi mnogo opreme, nego ostvaruje i uštedu na cijeni plinskih boca i priboru za lemljenje. Uz to: Viega press alati rijetko trebaju servisiranje.
