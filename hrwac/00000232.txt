Najočitija vrijednost eteričnih ulja..
je da božanski mirišu. Zbog toga bismo mogli pomisliti da su ulja samo mirisi - slatke mirisne tvari koje nam čine život ugodnijim. To je naravno samo početak.
Eterična ulja su iznimno kompleksne tvari, prepune energije. Nalaze se u biljkama i ovisno o vrsti biljke, nalaze se u cvjetovima, listovima, iglicama, kori, korijenu, sjemenkama ili smoli. Nalaze se u najmanjim cvjetovima i u najvećem drveću. Ponekad se iz različitih dijelova iste biljke dobiva više eteričnih ulja (npr. cimetov list / cimetova kora). Svako eterično ulje je potpuno jedinstveno i kompleksnost njihovog kemijskog sastava fascinira znanstvenike.
Prirodna eterična ulja djeluju na naše tijelo na različite načine, mogli bismo reći da su odlična za održavanje sveopće fizičke vitalnosti. Jedna od njihovih sposobnosti je, na primjer, da poboljšavaju krvni optok u tkivima i tako s jedne strane pomažu pri obnavljanju stanica, a s druge strane pomažu u " čistačkim akcijama " bijelih krvnih tjelešaca. Eterična ulja putuju po tijelu i vode nas unutarnjem i vanjskom pomlađivanju i sjaju.
Kao i ljudi tako i eterična ulja imaju kompleksne vrijednosti. Kao što jedna osoba može u životu igrati različite " uloge ", isto vrijedi i za ulja. Njene uloge se međusobno ne isključuju, što vrijedi i za eterična ulja. Zato isto ulje možemo upotrijebiti za različite namjene. To nije suprotnost već dokaz bogatstva i ljepote prirode.
Ako spojite dva ljudska bića, ostvarili ste jedinstven odnos. Ako izmiješate dva eterična ulja, napravili ste potpuno novu kemijsku mješavinu koja ima novu energiju i novu moć. Znanje o tome koja ulja se dobro miješaju međusobno i daju željeni učinak, prava je umjetnost. U pravoj mješavini eterična ulja se međusobno dopunjuju i potenciraju, što znači da je takva mješavina više od golog zbroja njezinih dijelova.
Kako ćemo najlakše upotrijebiti eterična ulja? Neke metode su učinkovitije od drugih. Općenito masažno ulje je najučinkovitije jer kombinira apsorpciju u tijelo kroz kožu i inhalaciju za vijeme nanošenja ulja na tijelo. Također su učinkovite metode direktnog udisanja (nekoliko kapljica na maramici) i kupelji. Ostale " sobne " metode (mirisna svjetiljka, osvježivač zraka, ovlaživači) su blaže i manje direktne. One su nježniji put.
Za pripravu " svojih " mješavina upotrijebiti ćete nekoliko suhih i čistih staklenih bočica s kapaljkama. Staklene bočice neka budu smeđe, jer takvo staklo štiti osjetljivi sadržaj od štetnog utjecaja ultraljubičastih zraka. Trebat ćete također prazne naljepnice na koje ćete zapisivati recepture da ih ne biste kasnije uzalud pokušali obnoviti. Napravljene mješavine spremite na hladno, tamno i suho mjesto, isto kao i čista eterična ulja.
U kozmetičkoj upotrebi je posebno važno da upotrebljavate samo najkvalitetnija eterična ulja. Pri prosudbi kvalitete pomažu vam sljedeći podaci:
botaničko (latinsko) ime biljke,
iz kojih dijelova biljke potječe ulje
na kakav način je biljka rasla
na koji način je ulje dobiveno
država porijekla biljke.
Ako sve te informacije (ili još više) pročitate s naljepnice na bočici s eteričnim uljem, to je sigurno dobar znak za njegovu kvalitetu.
Žene su oduvijek brinule za svoju ljepotu i dotjeranost. Za razliku od prošlosti danas po potrepštine najčešće odu u drogeriju ili ljekarnu. No svi su kozmetički preparati, koji su vam tamo na izboru, standardizirani, a to znači da samo djelomično odgovaraju vašoj koži. Osim toga puni su konzervansa i ostalih kemijskih dodataka jer moraju biti uvijek jednaki i postojani pri sobnoj temperaturi na polici u trgovini.
Pomoću eteričnih ulja možemo sami pripremiti preparate koji zaistaju odgovaraju našoj koži i usput ih prilagođavati svim promjenama (trenutni osjećaji, zdravlje, godišnje doba). Time što upotrebljavamo eterična ulja za njegu kože, ne brinemo samo za njezinu površinu. Eterična ulja naime prodiru u dublje slojeve kože i preko kapilara u krvotok i limfni sistem.
Ako svaku večer prije spavanja najprije očistite i zatim nahranite kožu pomoću eteričnih ulja bit ćete sigurno presretni postignutim rezultatom. O važnosti čišćenja kože prije spavanja ne bismo gubili riječi. Pri čišćenju nam pomažu hidrolati, tzv. vodice koje su propratni produkti pri destilaciji biljaka vodenom parom. Izbog hidrolata je prilično širok. Dodatkom kapljice odgovarajućeg eteričnog ulja dobijemo tonik za čišćenje lica. Za osnovu možemo također umjesto hidrolatauzeti prokuhanu ili destiliranu vodu. Važno je da staklenku prije svake upotrebe protresemo da se eterično ulje rasprši po sadržaju. Takvu vodu nakapamo na komadić vate i očistimo kožu lica i dekoltea.
Obično postoje problemi s odstranjivanjem maskare. Tu nam pomaže ulje jojobe. Jojobino ulje je u kozmetici nepogrešivo. Dobiva se iz sjemena grma jojobe, koji raste u pustinjama SAD i Meksika. Po svojoj kemijskoj strukturi je bliži vosku nego ulju i čini kožu mekom i svilenom.
Nakon temeljitog čišćenja nanesemo hranjivu mješavinu ovisno o tipu kože. Kože koja je zasićena otrovnim tvarima ispočetka je sposobna upiti vrlo malo mješavine. Ako ne podnosite mrlje na posteljini morat ćete prije spavanja višak lagano pokupiti s lica. Kasnije će se sposobnost apsorpcije povećati i to će biti znak da se koža počela oslobađati otrova.
Koja ulja izabrati za optimalan učinak? Za početak se držite dolje navedenih receptura. Svakako je preporučljivo da znanje proširite nekom dobrom knjigom. Dobrodošlo je pohađanje tečajeva aromaterapije. S vremenom ćete steći iskustvo i spoznati da eterična ulja zaista djeluju.
Eterična ulja imaju osim ljekovitih svojstava za naše tijela, također i mogućnost da u našim srcima probude radost i životno veselje. A bez veselja nema ni ljepote
