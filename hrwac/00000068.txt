Limfni sustav sadrži limfne žile, žlijezde i limfu čija je funkcija bitna za zdravo funkcioniranje organizma budući da je on i sastavni dio imunološkog sustava. Limfotok na svom putu prolazi kroz limfne čvorove. Limfni čvorovi služe kao filteri kroz koje se limfa pročišćava i završava u venskoj cirkulaciji. 
Manuelnom limfnom drenažom postiže se ravnoteža tekućine u organizmu, izbacuju se toksini iz organizma i potiče se bolje opće stanje organizma. Ona daje poticaj imunološkom sustavu. 
U kozmetičke svrhe manuelna limfna drenaža ima višestruku primjenu, u svrhu čišćenja lica (akne), kod umornog i naotečenog lica (vrećice ispod očiju), naotečenosti nogu zbog dugotrajnog stajanja ili zadržavanja tekućine, rješavanje celulita i svojim djelovanjem na vegetativni sustav za opuštanje tijela i uma nakon napornog stresnog perioda. 
U medicinske svrhe manuelna limfna drenaža također se primjenjuje kod različitih dijagnoza. Pridonosi bržem izlječenju istegnuća ligamenata, uganuća, oteklina, oteklina nakon fraktura te na taj način i bržem rehabilitacijskom procesu. 
Kompletna dekongestivna fizioterapija primjenjuje se kod limfedema koji se pojavljuju zbog različitih uzroka kao što su infekcije, alergije, istegnuća, puknuća ligamenata, operativnih zahvata, slabosti krvnih žila i sl. 
Najučestalija problematika je limfedem nakon operacije dojke (karcinom). Ovdje se i sama manuelna limfna drenaža izvodi po drugim pravilima od klasične manuelne drenaže, nakon čega se radi bandažiranje ekstremiteta zahvaćenog limfedemom sa posebnim zavojima. Sama kompletna KDFL se sastoji od limfne drenaže, kompresivnog bandažiranja, medicinske gimnastika (posebne vježbe za limfedem) i edukacije pacijenata o higijeni i njezi zahvaćenog ekstremiteta. 
Vrlo je važno naglasiti da i u kozmetičke svrhe, a posebice kod limfedema (operacije dojke, ginekološke operacije), je da manuelnu limfnu drenažu, a naročito kompletnu dekongestivnu fizioterapiju limfedema, izvodi stručno educirano i osposobljeno osoblje, jer nepravilno izvođena limfna drenaža može uzrokovati ozbilljne posljedice po pacijenta. 
