Novi talijanski premijer Enrico Letta: " Europa se mora udružiti u političku uniju "
Novi talijanski premijer Enrico Letta, koji je prije nekoliko dana izabran od strane parlamenta nakon što je formirana velika talijanska koalicija, rekao je kako europske zemlje ne mogu biti ujedinjene samo sa zajedničkom valutom euro već kako moraju postati " politička unija ".
Izjavu je dao jučer za vrijeme govora pred parlamentom. " Od Europskog projekta od prije 20 godina, do sada je samo jedna stvar odrađena: monetarna unija. Ukoliko imamo samo euro, ostatak mehanizma ne odgovara građanima. Politička integracija biti će jedna od težih tema s kojom se moramo suočiti. No, naša sudbina mora biti zajednička ili ćemo kao pojedinačne države polako propadati ", tvrdi Letta.
Otkako je izbila kriza u Europi mnogi zagovaraju što veću integraciju, svojevsrne " Sjedinjene Europske Države " po uzoru na SAD. Sada je i talijanska vlast u tom klubu.
U svom govoru kritizirao je mjere štednje, no nije dao naznake da bi one mogle biti ukinute. " Europa mora ponovno postati motor održivog razvoja ", rekao je Letta. Ovo je zgodna izjava - prigodna na dan prije prvomajskih prosvjeda, no u suštini ne nudi nikakav plan kako do toga doći. Također je naglasio kako je ekonomsko stanje u Italiji " i dalje ozbiljno ", što je gotovo svim Talijanima do sada već itekako jasno.
Već se može prognozirati koja je zapravo stvarna uloga ove " velike koalicije " - provesti bolne reforme, nastaviti anti-radničku revoluciju istim pravcem kojeg je započeo Mario Monti, te će tada - gotovo sigurno - doći do raspada cijele koalcije. Već sada mnogi analitičari predviđaju kako ova Vlada neće trajati više od jedne, možda dvije, godine. Zapravo, trajati će onoliko koliko će im trebati za provedbu svih mjera, a nakon toga će se s lakoćom raspasti navodeći navodne političke nesuglasice koje proizlaze iz takve koalicije.
napomena: komentari čitatelja ne predstavljaju ni na bilo koji način stav uredništva portala advance.hr. Za sadržaj i točnost komentara čitatelja ne odgovaramo. Sadržaj se periodično pregledava i neprikladni komentari se uklanjaju.
Politička integracija biti će jedna od težih tema s kojom se moramo suočiti. No, naša sudbina mora biti zajednička ili ćemo kao pojedinačne države polako propadati. / copy.... ne mislim da je u krivu. međutim drugo je pitanje kako to postići. evropskom socijalnom državom koja će biti uzor za svijet (dali je još moguća?) ili srljanjem u robovlasničko društvo. oko toga se lome koplja budućnosti.međutim sve dok evroazijske države imaju tehnologiju i jeftinu radnu snagu neće biti puno opcija.da bi bili konkurentni na zapadu smanjuju cijenu rada a to izaziva bijes radničke klase.to niveliranje cijene rada bude ipak stalo negdje na sredini jer i kina će morati plačati svojim radnicima više. prikaži cijeli komentar
