Poštovani igrači HSPL-a, nažalost 1. kolo North Adria HSPL-5man 2013. koje se trebalo održati u Velom Lošinju se ponovno odgađa zbog najavljene loše vremenske prognoze. Novi datum ćemo objaviti uskoro Stay tuned... 
Mlade međimurske paintball snage 
Ponedjeljak, 07 Siječanj 2013 10:56 
Mlada ekipa, sastavljena od paintball igrača iz Mačkovca i Domašinca imala je čast otvoriti ovogodišnju paintball sezonu u Šumi Striborovoj i to na - 3 C. Po njihovim komentarima može se zaključiti da im zimski uvjeti za igru odgovaraju više nego ljetni. 
Avantura i nezaboravno druženje za djelatnike Markov Trade-a. Uspješnu poslovnu godinu treba obilježiti sa isto tako dobrim druženjem koje će sigurno ostati upamćeno po puno dobre zabave i novim situcijama u kakvima se radni kolege do sada nisu mogli upoznati. Sve to doprinjet će lakšem i vedrijem početku nove poslovne godine. 
Poštovani igrači paintballa, odgođeno 1. kolo North Adria HSPL-5man 2013. održat će se 19.01.2013 u Velom Lošinju. Prijevoz autobusom ZG-VELI LOŠINJ-ZG i smještaj od 2 dana / 2 noći po nevjerojatnoj cijeni od 150 kn i dalje vrijedi pa vas molimo ukoliko ste zainteresirani da se što prije prijavite i rezervirate svoja mjesta. 
Poštovani igrači HSPL-a, zbog dosadašnjih loših vremenskih uvjeta na sjevernom jadranu, a i ništa bolje vremenske prognoze za nadolazeći vikend odgađamo paintball turnir 1. kola North Adria HSPL koji se trebao održati u Velom Lošinju. Turnir u Velom Lošinju će se održati u siječnju 2013. Točan datum održavanja će biti određen uskoro. 
Mlada i vesela ekipa skupljena sa svih strana lijepog nam Međimurja trošila je višak kalorija skupljenih ovih blagdanskih dana u Šumi Striborovoj. Bez obzira što se kalendarski nalazimo usred zime uvjeti za paintball bili su više nego dobri. Kuhano vino, vatra uz kamin i prepričavanjem dogodovština sa poligona završilo je ugodno cjelodnevno druženje u Accredo Centru. 
Afaomega Team i Accredo Centar idu dalje te i u zimskim uvjetima organiziramo višednevne tečajeve. Tema 2. tečaja bila je metodologija pripreme, organizacije i provedbe osiguranja Vip osobe u otežanim vremenskim uvjetima. Donosimo fotke prva tri dana obuke do preuzimanja VIP osobe. Uskoro u ponudi Accredo Centra zanimljiva inačica sličnih tečajeva za civilstvo i za sve one koje žele iskušati jednu novu dozu adrenalina te steći nove vještine, znanja i iskustva... 
Poštovani igrači paintballa, otvaramo zimsku paintball sezonu sa serijom turnira u North i South Adria HSPL-5man u sklopu Winter Adria HSPL 2013. Prošlogodišnji uspjeh ove regionalne lige potakao nas je na to da i ove godine organiziramo paintball u zimskim mjesecima u priobalnim dijelovima lijepe naše. Zimska će se liga ove godine kao i prošle održavati u dvjema regijama gdje je North Adria HSPL vezan na sjeverni dio jadrana dok će se South Adria HSPL održavati u mjestima južnog jadrana. 
