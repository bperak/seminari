Gradonačelnik Marijan Škvarić i njegov zamjenik Hrvoje Kovač, danas su održali sastanak s predsjednicima 4 Dobrovoljnih vatrogasnih društava s lepoglavskog područje te Vatrogasne zajednice grada Lepoglave. Tema sastanka bila je definirati smjernice rada i aktivnosti za sljedeće 4 godine po pitanju vatrogastva u kojeg će se uložiti 15 milijuna kuna. 
U sportskoj dvorani lepoglavske osnovne škole, u srijedu, 29. svibnja održana je svečana završna priredba. Osmaši koji ove jeseni kreću u srednju školu, oprostili su se od svojih osnovnoškolskih dana priredbom održanoj za roditelje. S velikom disciplinom i znanjem, učenici svih razreda pokazali su zavidnu razinu scenskog nastupa i umijeće recitiranja. 
Ovogodišnja manifestacija održat će se od 31. svibnja do 2. lipnja, a organizatori su se potrudili osigurati bogat program koji posjetiteljima svih uzrasta jamči odličan provod. S ciljem poboljšanja cjelokupnog događaja, većina aktivnosti ove godine će se održati na novoj atraktivnoj lokaciji u Gradskom parku pored Doma kulture. 
Ministar znanosti, obrazovanja i sporta Željko Jovanović i župan Varaždinske županije Predrag Štromar danas su potpisali Sporazum o sufinanciranju troškova najamnina za školske građevine izgrađene po modelu javno-privatnog partnerstva na području Varaždinske županije sredstvima iz državnog proračuna s 55 %, dok će Županija sufinancirati 35 %, a gradovi i općine 10 %. 
Zbog neophodnih rekonstrukcija niskonaponske mreže u ulici Antuna Mihanovića, bez opskrbe električnom energijom u srijedu, 29. svibnja bit će stanari spomenute ulice u Lepoglavi, javljaju iz Elektre. 
U Opatiji je u ponedjeljak, 27. svibnja održan dvodnevni središnji dvodnevni skup drvoprerađivačkog sektora pod pokroviteljstvom predsjednika Ive Josipovića te tri ministarstva - gospodarstva, poljoprivrede i vanjskih i europskih poslova. Na konferenciji je ispred Grada Lepoglave sudjelovao i Emil Tkalec voditelj Projektno-razvojnog ureda. 
Uredovno radno vrijeme za rad sa građanima i drugim strankama gradonačelnika i zamjenika gradonačelnika Grada Lepoglave je srijedom od 08:00 - 10:00 i od 15:00 - 17:00 sati po prethodnoj najavi na broj telefona 042 / 770 - 410 
U Lepoglavi je 1503. godine otvorena prva javna gimnaziju u kontinentalnoj Hrvatskoj. Pohađali su je pavlinski pitomci i svjetovna mladež. 
Prvo sveučilište s pravom dodjele akademskih titula 
U Lepoglavi je 1656. godine s radom započelo prvo sveučilište u Hrvatskoj s pravom dodjele akademskih titula. U Lepoglavi je obranjeno oko 75 doktorskih disertacija, a prvim doktorom filozofije u Lepoglavi je proglašen Ladislav Landor 1674. godine. 
50 majstorskih znakova na samostanu i crkvi 
Na samom početku 15. stoljeća Lepoglava je najveće gradilište zapadne Slavonije gdje djeluju majstori iz užeg kruga praških Parlera. Na objektu je utvrđeno najmanje 50 majstorskih znakova, koliko je utvrđeno još jedino na zagrebačkoj katedrali. 
Prva meteorološka postaja u Hrvatskom zagorju 
Prva meteorološka postaja u Hrvatskom zagorju započela je s radom u Lepoglavi 1. siječnja 1880. godine. Meteorološku postaju uspostavio je Ivan Stožir, a prvi motritelj bio je dr. Franjo Eisenbacher koji je dužnost motritelja obavljao 45 godina što je jedan od najdužih perioda u cijeloj Hrvatskoj toga doba. 
August Šenoa i Fratarska oporuka 
August Šenoa napisao je tri pavlinske povjestice koje su vezane uz život i likove pavlinskog reda. To su Opat i žetelica, Biskup Borković i Fratarska oporuka. Fratarska oporuka, najpoznatija među njima, odvija se u Lepoglavi u vrijeme ukinuća pavlinskog reda. 
Hrvatski ban Ivaniš Korvin sahranjen je u Lepoglavi 
Hrvatski ban Ivaniš Korvin bio je veliki dobrotvor i zaštitnik lepoglavskih pavlina. Po vlastitoj želji sahranjen je u lepoglavskoj crkvi ispred glavnog oltara 1505. godine. 
Lepoglavski pavlin okrunio caricu Mariju Tereziju 
Četiri lepoglavska pavlina postali su zagrebačkim biskupima. To su Vuk Gyula, Šimun Bratulić, Martin Borković i Mirko (Emerik) Esterhazy. Svi su odigrali zapaženu ulogu u povijesti hrvatskog naroda, a zanimljivost je da je carica Marija Terezija primila krunu iz ruku Mirka Esterhazija. 
Lepoglavska čipka 
Čudesnu lepoglavsku čipku su pred više stoljeća u Hrvatsku donijeli pavlini. Izradu je prihvatilo seosko stanovništvo pa ta tradicija nikad nije prekinuta. Izrađuje se na batiće od lanenog i pamučnog konca. Po svojoj je ljepoti i velikoj vrijednosti poznata širom Hrvatske i svijeta. Unikatna čipkana bluza koja je izrađena za japansko tržište procjenjuje se na 50.000 kuna. 
Kaznionica u Lepoglavi 
Od 1854. godine u Lepoglavi se nalazi zatvor. Zgrada kaznionice u obliku zvijezda izgrađena 1914. godine bila je europski domet zatvorske arhitekture. Uz lepoglavsku kaznionicu vezane su mnoge sudbine, a tu su robijali i mnoge poznate ličnosti. Između dva svjetska rata tu su na odsluženju kazne bili Josip Broz, Moša Pijade, Rodoljub Čolaković i mnogi drugi. Nakon Drugog svjetskog rata u Lepoglavi su robijali mnogi neistomišljenici jugoslavenskog komunističkog režima, a među najpoznatijim su Šime Đodan, Dražen Budiša, Hrvoje Šošić, Marko Veselica i Franjo Tuđman. U Lepoglavi su komunističke vlasti utamničile i zagrebačkog nadbiskupa kardinala Alojzija Stepinca. On je u lepoglavskom zatvoru bio od 1946. do 1951. godine. 
Fosilni vulkan i nalazište ahata 
Područje Kamenog vrha (Gaveznica) predstavlja fosilni vulkan nastao prije 22 milijuna godina. Ovo je područje poznato i kao prvo poznato nalazište poludragog kamena ahata u Hrvatskoj. 
