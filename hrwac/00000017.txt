HZZOZZR PRESTAJE S RADOM 
Ponedjeljak, 29 Studeni 2010 18:23 Bruno Štajner 
Nakon nepunih 5 godina rada, HZZOZZR (Hrvatski zavod za zdravstveno osiguranje zaštite zdravalja) prestaje s radom. To je vijest koja se posljednjih dana u povjerenju prepričavala po ordinacijama medicine rada. Međitim, u javnosti se o tome " glasno " šutilo. Kao što se šutilo i o donošenju Zakona o zaštiti na radu po hitnom postupku. I kada je to ipak izašlo u javnost, mjerodavni su tvrdili da to nije istina, da se radi samo o radnom materijalu koji bi u nepunih mjesec dana trebao postati konačna verzija. 
Radi utvrđivanja stvarnog stanja, urednik Portala obratio se Zavodu za zdravstveno osiguranje te dobio slijedeći odgovor: 
ovlasti istog Zavoda od 1. siječnja 2011. godine preuzima Hrvatski zavod za zdravstveno osiguranje. Za dodatne informacije upućujemo Vas da se obratite HZZOZZR-u. S poštovanjem, Hrvatski zavod za zdravstveno osiguranje 
Znači, ipak je istina. Zavod prestaje s radom. A što je s postupkom priznavanja ozljeda na radu? Da li medicina rada zadržava i dalje glavnu ulogu u otvaranju i zatvaranju bolovanja? Prema dobivenim (nepotvrđenim) informacijama, ozljede na radu se vraćaju u nadležnost obiteljske medicine (ili SOM-e). Navodno da će se SMR (specijalista medicine rada) samofinancirati, odnosno živjeti od naplaćenih usluga. Navodno da se više neće vršiti povrat sredstava zdravstvenih pregleda za radna mjesta s posebnim uvjetima rada (PUR). Ostaje otovreno pitanje plaćanja bolovanja ozlijeđenom radniku. Možda se ukine i doprinos za ozljede i bolesti na radu (s obzirom da za uplaćeno poslodavci ne bi imali nikakve benificije). Možda se osiguranje za ozljede na radu opet vrati u nadležnost osiguravajućih kuća. Možda. Ali nitko o tome ne izvještava one koji bi to trebali znati. One koji se brinu o zaštiti zdravlja radnika na radu i sprječavanju ozljeda na radu. Oni koji, ako do ozljeda ipak dođe, BI MORALI ZNATI tko i kako preuzima nadležnost nad oboljelim radnikom te koja su prava " stradalnika ". 
