Većina objekata i ustanova različitih namjena zbog potrebe za štićenjem imovine od svih tipova ugroze koristi čuvarsko-vratarske usluge. Usluga podrazumijeva rad zaštitara koji u cijelosti ispunjavaju zakonske uvjete te poštuju organizacijski ustroj i propisano radno vrijeme korisnika usluge. Rad zaštitara podvrgnut je stalnoj kontroli mobilne službe, uz podršku dežurnog operativnog centra. U većini slučajeva obveze zaštitara su i kontinuirana ophodnja i kontrola cijelog vanjskog i unutarnjeg kruga štićenog objekta. Kao dodatni oblik povećanja kvalitete kontrole rada zaštitara, stupnja sigurnosti i ZAŠTITE, te smanjivanja rizika može se postaviti automatski sustav kontrole ophodnje. Sustav se sastoji od jednoga ili više registratora ophodnje, potrebnog broja kodnih elemenata (pločica) i čitača. Primjena sustava je jednostavna - obilazna mjesta koja zaštitar mora obići u zadanim terminima označe se kodnim pločicama. 
Kod obilaska zaštitar koristi registrator koji u svoju memoriju pohrani broj obilaznog mjesta i vrijeme (datum, sat i minutu). Memorija registratora je dovoljno velika da pohranjuje podatke registrirane u toku više od jednog mjeseca. Sadržaj registratora periodično se očitava na računalu - te se ti podaci mogu koristiti kao dokaz o izvršenom čuvanju objekta, kontrolu redovitosti obilazaka ili u istragama u slučaju incidenata. Maksimalan broj kodnih pločica po jednom sustavu je 125, kodne pločice su pasivne (bez napona), malih su dimenzija, te zalivene u specijalnu smolu, te je njihovo postavljanje i montaža vrlo jeftina. Registrator je robusne izvedbe, male potrošnje, te je vijek trajanja baterije duži od godinu dana. 
