KULTURA
KAVA S PREDSJEDNIKOM IVOM JOSIPOVIĆEM
U uvodnom dijelu predsjednica KUD-a Draženka Jagatić predstavila je kratku povijest Općine Draganić i KUD-a " Sv. Juraj ", članice KUD-a predale su predsjedniku za njega i suradnike " draganićku košaru autohtonih proizvoda " uz napomenu: " kod nas je običaj da se košara i pečica vrate vlasniku ", a za sjećanje na ovaj susret predsjedniku je uručena uokvirena draganićka čipka i izvezena maramica kao džepni ukras. Po osmjehu i po riječima zahvalnosti dalo se zaključiti koliko su mu dragi naši pokloni.
Susret je protekao uz spontano druženje " kao da se znamo ". Predsjednik je bio oduševljen brojem mladih članova društva, kao i raznolikošću nošnji koje su nosili, a da i ne govorimo koliko je bio iznenađen pjesmama i plesovima, kao i svirkom kojima su članovi KUD-a predstavili naš Draganić.
Ovo druženje je još jedno u nizu priznanja koje je KUD " Sv. Juraj " Draganić dobio za svoj rad na očuvanju višestoljetne kulturne tradicije, nošnji i običaja Draganića. Kao što na kraju susreta reče predsjednik: " čuvajte i njegujte naše običaje i tradiciju, jer kada 01. srpnja 2013. g. Hrvatska postane članica EU vi ćete biti naši ambasadori kulture ".
Na kraju druženja s predsjednikom za sjećanje na ovaj susret uslijedilo je zajedničko fotografiranje, a vraćena nam je i naša " draganićka košara ", ali ne prazna, stari dobri običaji poštuju se i u predsjedničkim dvorima na Pantovčaku.
Zahvaljujemo predsjedniku Dr. Ivi Josipoviću što je odvojio dio svog radnog vremena za druženje s članovima KUD-a " Sveti Juraj " Draganić, kao i svima koji su uložili trud i zaslužni su za ovaj nezaboravni susret.
JASKANSKI SUSRETI
U nedjelju 9. lipnja završna radijska emisija Jaskanski susreti emitirana je iz sajmišta u Jastrebarskom, a u njoj su sudjelovala brojna društva i pojedinci iz grada Jasterbarskog i susjednih općina.
Općinu Draganić na svečanoj završnici predstavio je novi načelnik Mr. Stjepan Bencetić te iznio dio planova kojima će se posvetiti u tijeku svog mandata, a sve to svirkom i pjesmama draganićkog kraja popratio je KUD Sveti Juraj Draganić. Na tradicionalnoj konjičkoj utrci pod nazivom Raga derbi Jaskanski susreti, drugo mjesto na svojem konju osvojio je mladi jahač Matija Vučković iz Lazine.
Čestitke za uspješan nastup i dostojno predstavljanje Općine Draganić svim učesnicima.
Pogledajte dio nastupa.....
TAMBURAŠKA VEČER ZA PAMĆENJE
U novouređenoj dvorani Kulturni centar Draganić u organizaciji KUD-a Sv. Juraj Draganić, 03. studenoga održana je 1. Tamburaška večer na kojoj su uz domaćinski tamburaški orkestar nastupili i gosti TO KUD-a Rečica i TO KUD-a Trg.
Čestitke svim sudionicima a posebno tamburašima na iznimnoj koncentraciji i ljepoti sviranja.
Oduševljenje tamburaške večeri bila je solo točka glazbene obitelji Berdik četiri brata i mala sestrica, koji osim što sviraju izrađuju i tamburice. Ovom prigodom KUD-u su poklonili jednu bisernicu iz svoje radionice.
Bila je to ugodna večer za pamćenje, a publika, koja se okupila u velikom broju, s velikim je oduševljenjem popratila izvedbe mladih tamburaša domaćina i gostiju.
Pogledajte dio atmosfere ove tamburaške večeri, kao i druženja tamburaša do kasno u noć, koje je fotoobjektivom zabilježila neumorna i sveprisutna članica KUD-a gđa. Barica Tomašković.
JESENSKI KONCERT ZA DUŠU I SRCE
U prvom dijelu na pozornici su se izmjenjivali redom najbolji od najboljih u 2012. g., tamburaši stari-mladi, plesači mali i malo veći, pjevači grupno i pojedinačno, jednom riječju, bila je to večer za uživanje. U drugom dijelu svoje glumačko umijeće pokazali su stariji i mlađi članovi KUDOV-e dramske sekcije u predstavi pod nazivom " Sliku tvoju ljubim ". P ljesak gledatelja govorio je više od riječi. Podijeljene su i zahvalnice sponzorima i dona torima bez kojih ovo Dr uštvo ne bi moglo raditi u ovakvom obimu i postizati rezultate koji s u prika zani na sceni i u cije lom prostoru. Za s jajne rezultate na smotrama tijekom godine, za sav trud i rad, te za promociju našeg Draganića svim članovima KUD-a zahvalio je Općinski načelnik Josip Tomačić, koji je ujedno u ime Općine primio Kudov-u zahvalnicu za svesrdnu i financijsku pomoć koju im općina Draganić daje tijekom godine.
Sudionici dramskog kulturnog amaterizma i entuzijazma, će tijekom cijelog dana od 11 pa sve do 22 sata prikazati čak sedam predstava.
Ulaz na sve predstave je slobodan, a evo i termina:
11.00 Dramski Studio Zorin doma Karlovac Na Tri kralja
13.00 KUD Korana Slunj Krupna žena
14.30 Dramska skupina Apropo (Jaškovo) Inkluzija
16.00 KUD Izvor Generalski stol Kako su živjeli naši stari: Ako nam gazda kopanje ne plati mi ćemo mu brke iščupati
17.30 KUD Katarina Zrinska Ozalj Kak su to delali naši stari
18.30 Dramska družina KUD Sv. Juraj Draganići Sliku tvoju ljubim
20.30 Dramska sekcija KUD Ključ Trg Trebljenje perja.
JOŠ JEDAN USPJEH PREDSTAVE " SLIKU TVOJU LJUBIM "
U nedjelju je u karlovačkom kazalištu Zorin dom održana 6. Smotra kazališnih amatera.
Odigrano je 7 predstava, koje je svojim stručnim okom budno pratila i ocjenjivala selektorica ispred Hrvatskog sabora kulture Dubravka Crnojević - Carić.
Najboljom predstavom u cjelini proglasila je Na tri kralja u izvedbi Dramskog studija Zorin dom.
Također je prema ocjeni glavne selektorice sve pohvale dobila i naša predstava Sliku tvoju ljubim, a od stotinu glumaca iz svih predstava te večeri najboljom glumicom proglašena je naša Tereza A. Županić, a najboljim tekstopiscima od svih predstava proglašene su četiri autorice Draženka Jagatić, Višnja Golub, Marica Boričević i Anđela Županić.
Da je predstava Sliku tvoju ljubim bila doista sjajna govori i prepuna dvorana Zorin doma (ostale predstave odigrane pred pola praznom dvoranom) i njihov gromoglasni pljesak, kao i čestitke svih sudionika Festivala nakon predstave i brojnih poziva za gostovanja.
Hvala našoj vjernoj publici i svim posjetiteljima koji znaju cijeniti amaterski rad i trud, hvala na stručnim ocjenama Selektorice te još jednom jedno veliko hvala svim sudionicima na čestitkama za našu čisto amatersku predstavu Sliku tvoju ljubim.
Dvorana u Kulturnom centru Draganić bila je pretijesna za sve posjetitelje koji su 27.12.2011. g. došli uživati u Božićnom koncertu kojeg su uz članove KUD-a Sv. Juraj Draganić u ovo blagdansko vrijeme uljepšali i njihovi mnogobrojni gosti. Kao i svih godina do sada KUD Sv. Juraj Draganić pokazao je i svoju humanost, te sav dobrovoljni prilog kojeg su darovali ljudi velikog srca posjetioci, uručili obitelji bivše članice KUD-a iz Draganića. Vjerujemo kako je ova pomoć barem malo uljepšala Božićno-novogodišnje blagdane ovoj obitelji. Zahvaljujemo svim ljudima dobre volje koji su i ovaj put iskazali svoju velikodušnost dobrovoljnim prilozima za pomoć nevoljnima, kao i Članovima KUD-a Sv. Juraj Draganić koji su se unatoč velikih potreba Društva, odrekli prikupljenih darova kako bi pomogli ovoj obitelji s četvero mališana, a time im pokazali kako nisu zaboravljeni. Božićni koncert ispunio je srca publike koja je uživala u svakoj minuti koncerta punog blagdanskog ozračja........... pogledajte mali ugođaj.
I MEDIJI POZIVAJU NA VEČER PUČKOG TEATRA U DRAGANIĆ...
Dvije amaterske predstave na večeri pučkog teatra u Draganiću
Sjajni kazališni amateri iz KUD Sveti Juraj Draganići, koji su za predstavu Sedmokim v Karlovac s frtaljicu domof osvojili nagradu za najinventivniju predstavu 51. Festivala kazališnih amatera Hrvatske (u konkurenciji 147 predstava) te još dvije nominacije za najbolju predstavu u cjelini i njegovanje kulturne baštine, pučki će teatar večeras približiti i svojim sumještanima. Ovog puta neće nastupati oni, no ugostit će prijatelje iz Svetog križa Začretja, čije će Amatersko dramsko kazalište izvesti predstavu Pervi put na moru, te dramsku družinu KUD-a Naša lipa iz Tuhelja, koja je također bila među najzapaženijima na 51. Festivalu kazališnih amatera Hrvatske, s predstavom Svoga tela gospodar. Program počinje u 19 sati u Kulturnom centru.
Sutra (subota) će u prostorijama Kulturnog centra u Draganiću biti organizirana Večer pučkog teatra. Na programu će biti predstava Pervi put na moru, Amaterskog dramskog kazališta Sveti Križ Začretje i Svoga tela gospodar, Dramske družine KUD-a Naša lipa iz Tuhelja.
JOŠ JEDNA NEZABORAVNA " VEČER PUČKOG TEATRA " U DRAGANIĆU
Veljača je u Draganiću ove godine naročito hladan mjesec, sa puno snijega i leda, naizgled se čini kako u ovim zimskim uvjetima u Draganiću sve miruje, od mnogobrojnih udruga na području nema nekih aktivnosti koje bi pokrenule društveni život u ovim hladnim zimskim danima, no nije baš tako ima i onih koji unatoč nepovoljnim vremenskim uvjetima nisu utonuli u zimski san. KUD Sv. Juraj redovno obavlja svoje aktivnosti sa svim svojim sekcijama, nema odmora, zacrtane projekte za 2012. godinu treba realizirati, a da bi u tome uspjeli, pored ostalog potrebno je ulagati svoj trud i svoje vrijeme kroz cijelu godinu. Brinu oni i za društveni život svojih mještana, nedaju da zamre, stalno nešto organiziraju kako bi navikli svoje draganićake na kulturna događanja, pa je tako prošle subote u Kulturnom centru Draganić održana " večer pučkog teatra ", što je već tradicionalno u veljači već treću godinu za redom. Mnogobrojni posjetioci - ljubitelji dramske umjetnosti uživali su u dvjema predstavama naših prijateljskih dramskih skupina i to: u predstavi, odnosno kajkavskoj komediji " Pervi put na moru " autorice Nade Jačmenice koju su izveli članovi amaterske kazališne skupine Sveti križ Začretje koji su ujedno i članovi Zagorske lige za borbu protiv raka u sklopu koje je pokrenuta Biblioteka " Smijeh je lijek ". Uz komediju kako su se tri zagorske familije provele prvi put na moru i što im se sve događalo dvoranom je odjekivao samo smijeh i pljesak okupljenih. Dramska družina KUD-a Naša lipa Tuhelj, s predstavom« Svoga tela gospodar », prema pripovijetci Slavka Kolara također je sa dozom humora u trajanju od 80 minuta oslikala slojevitost likova, mentaliteta i životne problematike, što je okupljenima također izmamilo i smijeh, a u nekim momentima i suze, kao i gromoglasni pljesak. Brojni posjetitelji oduševljeni su otišli iz dvorane, sa pohvalama svim glumcima na maltene profesionalnoj glumi, te sa zahvalama našem KUD-u što je organiziranjem ove večeri smijeha mnogima " razbio " monotoniju ovih zimskih večeri. Čestitke KUD-u Sv, Juraj Draganić na kontinuiranom radu i organizaciji manifestacija koje pokreću Draganić, kao i svim učesnicima u predstavama na " Večeri pučkog teatra ". Općina Draganić.
DRAGANIĆKA TRIBLJAČIJA
DOBAR VEČER DRUŽINA
I ove godine u Dvorani doma HV Zrinski u Karlovcu KUD Sv. Juraj Draganić oduševio je publiku održanim koncertom pod nazivom Dobar večer družina. Bio je to još jedan praznik za oči i dušu kada se nakon podignutog zastora na sceni okruženoj prirodnim zelenilom ukazala sva raskoš i bogatstvo draganićkih nošnji koje je ponosno i smjelo nosilo 130 pjevača, plesača i svirača svih uzrasta. U prvom dijelu koncerta, srčano i zdušno, izmjenjivale su se koreografije draganićkih plesova, pjesama svirke i običaja, dječje draganićke igre i običaji, a u drugom dijelu, suvereno vladajući scenom, dvoranom su odjekivali koraci i pjesma Bunjevca i Prigorja kojima su draganićaki pokazali kako se voli domovina Hrvatska. Koncert su svojim pjesmama i običajima uveličali i dragi gosti članovi KUD-ova Sveta Ana iz Vučjaka - Karlovac, te Sveta Jana iz Gorice Svetojanske kraj Jastrebarskog. Publika je čitavo vrijeme koncerta ovacijama nagrađivala izvedbe pjesama i plesova od kojih su neke, probudile vatromet emocija izmamivši im suze u očima i mnoge vratile u dane mladosti. KUD Sveti Juraj Draganić svojim godišnjim koncertima želi pokazati kulturnu baštinu prave umjetničke vrijednosti, iako je teško postići ovakvu kvalitetu zbog nedostatka financijskih sredstava, ipak svi članovi daju svoj maksimum, a uz pomoć donacija dobrih ljudi, te općine Draganić koja podupire aktivnosti Društva redovnim sredstvima kroz godinu, nastoje ustrajati u svom radu i plodove toga rada podijeliti sa onima koji to vole i cijene. Čestitke svim članovima KUD-a na profesionalnosti (iako samo amateri), srčanosti, dostojanstvu i ustrajnosti. Pogledajte dio tog spektakla i praznika za oči i dušu koji je svojim fotoobjektivom zabilježila neumorna i uvijek tu gđa. Tomašković..
Stručno povjerenstvo u sastavu: selektor iz Hrvatskog društva folklornih koreografa i voditelja Goran Knežević, akademska violinistica Astrid Pavletić i viši kustos etnolog iz Gradskog muzeja u Karlovcu Jana Mihalić odlučili su da na državnu smotru u kategoriji mlađih folkloraša idu članovi KUD-a Klek iz Ogulina, a u nešto starijoj dobnoj skupini članovi KUD-a Sveti Juraj iz Draganića, tj. DJEČJA SKUPINA FIJOLICE.
ŽUPANIJSKA SMOTRA TAMBURAŠKIH ORKESTARA
Tamburaški orkestar KUD-a Sv. Juraj Draganić nastupio je na 47. županijskoj smotri tamburaških orkestara i malih sastava u Gradskom kazalištu Zorin dom.
Tamburaši iz Draganića dijele prvo mjesto s Karlovačkim tamburaškim orkestrom koji će predstavljati Karlovačku županiju na državnoj smotri u listopadu u Ogulinu.
Izvješće o nastupu društava na 16. smotri " Igra kolo ", Ogulin 2012.
Dr. sc. Joško Ćaleta
Odsjek za folklornu glazbu i ples
Šubićeva ulica 42
10000 Zagreb
Opća zapažanja
Šesnaesta po redu smotra izvornog folklora karlovačke županije Igra kolo pokazala je svu ljepotu i raznolikost tradicijske glazbeno-plesne kulture karlovačke županije. Ona je pokazatelj pravog stanja na području tradicijske izvođačke prakse u županiji koja u posljednja dva desetljeća kontinuirano kulminira gradi kroz aktivnosti brojnih kvalitetnih folklornih skupina čiji članovi i voditelji ulažu izuzetne napore u istraživanju, rekonstrukciji, postavljanju i realiziranju programa predstavljanja lokalne tradicijske glazbeno - plesne prakse.
Ovogodišnja dva koncerta (subota i nedjelja) predstavila su na već ustaljeni način nastupe tridesetak folklornih skupina.
Komisija je i ovoga puta stvarno imala problem izabrati najbolje od najboljih. Sve nastupe folklornih skupina, komisija je pohvalila spomenuvši i činjenicu da u ovom momentu sigurno dvadesetak skupina (ako ne i više) može najreprezentativnije predstavljati svoju županiju diljem Hrvatske i svijeta, te ukazala na pojedine propuste i možebitna poboljšanja u koncepciji izvedenog programa. Isto tako, komisija je naglasila da su izabrana društva dužna predstaviti viđene programe a ne izvoditi " eksperimente " na smotrama na kojima predstavljaju karlovačku županiju, što su svojim vrsnim nastupima sve skupine prijašnjih godina i potvrdile. Nikolina Luketić je zadužena za raspoređivanje istaknutih skupina kao reprezente na pojedinim smotrama.
Na osnovu viđenog i na " okruglom stolu " komentiranog, komisija je posebno istakla određeni broj skupina koje će tokom sljedeće godine predstavljati svoju županiju na brojnim susretima i smotrama diljem Hrvatske:
KUD " SV. JURAJ " DRAGANIĆ ide na smotru ĐAKOVAČKI VEZOVI
Mostanje, Kamanje, Slunj, Turanj, Dubravci
Isto tako predstavnici ove županije biti će društva:
Lasinja, Modruš, Rečica, Zagorje Ogulinsko, Cetingrad, Rakovica
Smatramo da će navedene skupine kvalitetno i reprezentativno predstavljati tradicijsku glazbu, ples i običaje karlovačke županije na smotrama diljem Lijepe naše.
Smotra u Ogulinu još jednom je pokazala da spada u kvalitetne ili je čak i najkvalitetnija regionalna (županijska) smotra izvornog folklora u Republici Hrvatskoj. Nadamo se da će i ovo izvješće potaknuti odgovorne u Ministarstvu kulture i županijskom uredu za kulturu da shodno tome i financijski potpomognu nastavak održavanja ove značajne manifestacije.
Druga večer - nastup kulturno-umjetničkih društava, komentari;
13. KUD Sveti Juraj, Draganići (6:25 min)
Sunčev zračak za razliku od prošle godine ove godine započinje solo izvedbom pa duetom. Zanimljiv koncept, dobro realiziran. Izvrsna izvedba.
Tri goluba nebom lete muško pjevačka skupina; dobro otpjevano ove godine malo sažetije sa ulascima pa je i scenski dinamično i zanimljivo;
Čardaš na piske (usna harmonika) kao pratnja scenskoj radnji koja prerasta u ples taman mjera (za razliku od lani) Vrsni svirci
Kad mladi vojnik mješovita pjevačka skupina, dobro otpjevano, uz pratnju i scensko događanja koje ponovno diže atmosferu pogotovo kad to izvedu iskusni izvođači a članovi ovog društva su upravo to Jako dobro
Drmeš uz posamič pravi kraj, finale izvrsnog scenskog prikaza. Hvala što ste poslušali prošlogodišnje savjete, ovo sad ima glavu i rep i mislim da je s velikim zadovoljstvom možete izvoditi na svim scenama na kojima ćete predstavljati kako svoj kraj tako i svoju županiju i ovu smotru Ova izvedba zaista spada u sam vrh izvedbene prakse tradicijske glazbeno-plesne scene ne samo Karlovačke županije nego i šire. Čestitam
Dr. sc. Joško Ćaleta
KUD Sv. Juraj Draganić sudjelovao na
Međunarodnom festivalu folklora u Makedoniji
Članovi KUD-a Sv. Juraj Draganić predstavljali su Hrvatsku na Međunarodnom festivalu folklora Makedonsko sonce koji je održan u Ohridu od 10. do 14. kolovoza 2012. godine. Uz predstavnike Hrvatske sudjelovale su i folklorne skupine iz Rumunjske, Bugarske, Latvije, Poljske, Bosne i Hercegovine, Turske i Makedonije.
Pored dva službena nastupa na otvorenoj pozornici uz Ohridsko jezero gdje su se predstavili izvornim draganićkim pjesmama i plesovima, članovi KUD-a Sv. Juraj sudjelovali su i u svečanoj povorci ulicama grada Ohrida privlačeći pozornost bogatstvom i raznolikošću draganićkih nošnji, a uoči nastupa imali su i službeni prijem kod gradonačelnika Ohrida i priliku da dostojno predstave ne samo svoj zavičaj već i svoju domovinu.
Naročitu vrijednost imalo je zajedničko druženje s ostalim sudionicima Festivala tijekom kojeg su ostvarena nova poznanstva i prijateljstva te dogovorena daljnja suradnja.
U slobodno vrijeme za učesnike Festivala organizatori su omogućili razgledavanje povijesnih i kulturnih znamenitosti Ohrida, Struge i Vevčana te vožnju izletničkim brodom po jezeru i posjet manastiru Sv. Naum.
Bio je ovo drugi posjet KUD-a Sv. Juraj Makedoniji i Ohridu, a pored ostalog ostat će upamćen po dugom, ali izuzetno zanimljivom i atraktivnom putovanju do Makedonije kroz Crnu Goru i Albaniju.
Predstava je odigrana na otvorenoj pozornici u centru Začretja, a koliko je draganićka tribljačija bila interesantna velikom broju publike te večeri, vidjelo se po pljesku kojim su zagorci svako malo popratili pojedine scene naše predstave, a time nam dokazali koliko se cijeni rad amatera u njegovanju starih običaja na dijalektu naših predaka.
Nakon predstave, ljubazni domaćini Svetog Križa Začretje, ugostili su sve učesnike programa te večeri u prelijepom ambijentu seoskog izletišta Kozjak, oazi sačuvane prirode, zelenila, čistog zraka i tradicionalne zagorske kuhinje.
SAJAM ŽUPANIJA - ZAGREBAČKI VELESAJAM
Plesači, pjevači i tamburaši KUD-a Sv. Juraj Draganić u nedjelju, 23. rujna predstavili su dio kulturne baštine Karlovačke županije, a time i draganićkog kraja na " sajmu županija " na Zagrebačkom velesajmu. Raskoši draganićkih nošnji divili su se mnogi posjetioci " sajma " koji su prolazeći između štandova u paviljonu broj 8 zastajkivali čuvši pjesme i plesove draganićkog kraja. Osim pjesama i plesova, draganićaki su prisutne ostavili bez daha svojom " etno revijom ".
KUD SV. JURAJ DRAGANIĆ I HRVATSKI NARODNI DOM IZ KANADE
KUD Sv. Juraj Draganić bio je domaćin susreta iseljene i domovinske Hrvatske u utorak, 05. srpnja 2011. g. Ugostili su folklorno društvo iz Hamiltona - Kanada Hrvatski narodni dom, te zajedno u prepunoj Dvorani kulturnog centra Draganić održali koncert, razmijenili pozdrave i darove za sjećanje na ovaj dan, te uz bogatu večeru pravih domaćih specijaliteta, pjesmu, svirku i ples nastavili druženje do kasno u noć.
Posebna radost za sve nas bila je ta što smo uz goste iz raznih krajeva lijepe naše - članova društva Hrvatskog narodnog doma ugostili i nekoliko iseljenih draganićkih familija, a euforiju emocija izazvao je naš lazinčak Juraj Vučković koji je sa svojom familijom prvi put nakon 49 godina posjetio svoju Domovinu i naš i njegov Draganić.
Bilo je to zbilja jedno predivno druženje iseljene Hrvatske u domovini, jednostavno trebalo je to doživjeti. Mladi i oni malo manje mladi, svi ko jedno srce, na jednom mjestu, uz pjesmu, smijeh i radost vidljivu na svim licima, a i poneku suzu koja se nastojala sakriti od drugih.
I na kraju što drugo reći nego jedno veliko hvala za ovaj susret.
Pogledajte dio ovog susreta zabilježenog fotoaparatom sveprisutne naše Barice.
ŽUPANIJSKA SMOTRA IZVORNOG FOLKLORA IGRA KOLO U OGULINU
17., 18. i 19. lipnja 2011. g.
Kao i svake godine do sada, tako i ove 17. 18. i 19. lipnja 2011. u Ogulinu će se održati 15. Smotra izvornog folklora Karlovačke županije " Igra kolo " na kojoj će nastupiti 32 folklorna društva, 26 s područja Karlovačke županije i 6 iz drugih županija Lijepe naše.
KUD Sveti Juraj Draganić neizostavni je sudionik Smotre, a ove godine ima izuzetnu čast sudjelovati na njezinom otvorenju i to u Svečanoj reviji nošnji.
Za razliku od tradicionalne revije narodnih nošnji, vrijedni članovi KUD-a ove godine opet su priredili reviju iznenađenja i to Spoj tradicijskog sa modernim krojevima, te time dokazali kako se dijelovi tradicije mogu ukomponirati s odjećom današnjice, i na taj način promovirati vrijednost draganićke narodne nošnje.
Pozivaju se svi zaljubljenici u narodno ruho i običaje, kao i oni koji to nisu da dio svojeg slobodnog vremena provedu ovaj vikend u Ogulinu i podrže predstavljanje našeg KUD-a i u reviji i u plesnom dijelu, kao i ostalih sudionika Smotre i to:
- u petak 17. lipnja 2011. g. s početkom u 20 sati u Parku kralja Tomislava -
- svečana povorka gradom Ogulinom te nastupi KUD-ova.
" FRTALJICA " DIPELJALA JOŠ JEDNI PRIZNANJE, OVAJ PUT IZ HVARA
KUD Sveti Juraj donio još jedno državno priznanje u Draganić
Završio je 51. FESTIVAL KAZALIŠNIH AMATERA HRVATSKE koji se od 18. do 22. svibnja održavao u Stari gradu na otoku Hvaru.
Za ovaj festival u organizaciji Hrvatskog sabora kulture bilo je prijavljeno ukupno 147 amaterskih kazališnih skupina, no samo 16 ih je odabrano da svoju predstavu odigra na ovom Festivalu. Dramska skupina KUD-a Sv. Juraj iz Draganića izuzetno je ponosna što je kao jedini predstavnik Karlovačke županije sudjelovala na ovom Festivalu, te predstavom SEDMOKIM F KORLAVAC, S FRTALJICU DOMOF dostojno predstavila Županiju, kao i svoje mjesto Draganić.
nisu imali dovoljno riječi kojima bi prenijeli hvalospjeve za draganićku predstavu, od režije, spontanosti glume, jednostavnosti originalne scenografije do raznolikosti lokalnih (autohtonih) kostima, da bi se na kraju hvalospjev Povjerenstva stopio u jednu riječ biser festivala.
Draganićaki su ponosni što je njihova predstava nominirana čak u tri kategorije:
- za najbolju predstavu na Festivalu (ipak izabrana predstava Put u Ameriku što ju je odigrala Češka besida iz Doljana
- za očuvanje kulturne baštine (izabrana je predstava KUD-a Družina iz Paga)
- ZA NAJINVENTIVNIJU PREDSTAVU - za što su i dobili priznanje, a što bi prema riječima članova stručnog Povjerenstva laički pojasnili kao ajd, se vi usudite to napraviti ili nadmašili ste sami sebe.
Što reći na kraju, nego čestitati članovima dramske sekcije KUD-a Sv. Juraj Draganić i svima koji su na bilo koji način doprinijeli da u Draganić dođe još jedno državno priznanje za amaterski rad.
Opisano i što nije, možete pogledati ovdje
SAMOSTALNA IZLOŽBA SLIKARA - IMPRESIONISTA
STJEPAN BARKOVIĆA - BEBE
U utorak, 24. svibnja 2011. g. u 19 sati u galeriji Studentskog centra Karlovac u Karlovcu svečano je otvorena samostalna izložba draganićkog umjetnika Stjepana Barkovića - Bebe.
Otvorenju su nazočili brojni uzvanici, prijatelji i znanci Stjepana Barkovića, kao i mnogi drugi zaljubljenici u djela majstora boje i kista.
Općina Draganić je ponosna što je Beba kroz realistično - impresionistički izričaj oslikao i karlovačke gradske četvrti i rijeke, mnoga okolna mjesta, a najvećim dijelom naš Draganić, te bojom i kistom izrazio svoje osjećaje prema rodnom kraju, koji na njegovim slikama diše, miriše, žubori i cvjeta.
Stjepan Barković je kroz dvadeset godina bavljenja intenzivnim slikarskim radom ovom izložbom pokazao kako se njegova likovna ostvarenja mogu u velikoj mjeri staviti u red i poznatijih akademskih likovnih umjetnika.
