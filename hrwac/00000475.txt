Akcija destilatora - 10 % za sve vrste jednokratnog plaćanja (za rate i kartice na rate popust je manji)
Radi se o kućnom uređaju za proizvodnju 100 % čiste destilirane vode. Svježa destilirana voda, čuvana u staklenom vrču ili staklenim flašama iznimno je pogodna za redovitu konzumaciju - pijenje čiste vode, odlična je u sokovima, juhama, čaju, kavi, također za kućne ljubimce... a poslužit će i za peglu, čistač na paru, akumulator.
Zahvaljujemo na povjerenju svim kupcima koji su od proljeća 2012 vlasnici naših prvih destilatora. Iznimno nam je zadovoljstvo čuti od naših kupaca da destilator radi barem jednom dnevno, i da je pijenje tako destilirane vode postala njihova sasvim nova zdrava navika. Čuli smo priče o blagotvornom detoksikacijskom učinku destilirane vode, i zahvale kupaca što smo im omogućili pijenje potpuno čiste vode. Čuli smo priče o bojama, vrstama i " mirisima " kamenca i ostataka destiliranja koji su vrlo različiti od grada do grada. Jedna priča od 01.09 je bio je komentar kupca da ostatak u isparivaču odjednom smrdi... da bi se par dana kasnije ustanovilo da je baš taj dan voda u vodovodu nakon pljuskova bila na neki način zagađena i drugačija nego inače.
Promociju na sajmu Mystic od 19 - 23.09. bila je odlična. Primijetili smo tokom sajma da voda sa Zagrebačkog Velesajma, kojom smo punili destilator, ostavlja nakon destilacije prilično ružne tamne fleke, pored uobičajenog kamenca.
Redovne cijena destilatora 2.300 kn (pdv uključen), isporuka odmah
Izvedba je u tri boje, cijena je identična bez obzira na boju: bijeli (šifra 505 B), bijelo - srebrni (šifra 505 BS), crno - srebrni (šifra 505 CS)
Uređaj je proizveden u Taiwanu, od renomiranog proizvođača destilatora Megahome Corporation, sa 10 - godišnjom tradicijom prodaje širom svijeta, pogotovo u Americi.
Garantiramo vrhunsku kvalitetu, provjerenu tehnologiju, odličan dizajn, kompletnost uređaja, opreme i pakiranja sve do u najsitniji detalj, i naravno pouzdanost uređaja koji je od svoje promocije 09 / 2012 postao novi član lepeze VerVita uređaja, i naš mali doprinos u poboljšanju kvalitete življenja.
O uređaju:
Važan dio opreme, staklena posuda od 4 litre standardno dolazi u pakovanju zajedno s uređajem (orginal posuda za destilator s ručkom). Orginal plastična posuda (vrlo kvalitetna) ne isporučuje se sa destilatorom, ali se može dodatno kupiti, dobro dođe kad se destilator poveze na godišnji odmor ili u vikendicu.
Iznimno poučna knjiga Normana Walkera " Voda i vaše zdravlje " je naš mali poklon koji ćete naći u vašoj kutiji destilatora. Uz ovu knjigu lakše ćete otkriti mnoge jednostavne tajne detoksikacije organizma pomoću vode.
Kao za sve VerVita uređaje, dostava putem dostavne službe DPD gratis za cijelu Hrvatsku. Garancija na uređaj 2 godine, i punih 5 godina na prohrđavanje lonca isparivača i na motor ventilatora
U pakiranju se nalazi i prah (limunska kiselina, 250 grama) za lakše čišćenje naslaga kamenca sa stijenki uređaja.
Svi, pa i najmanji dijelovi uređaja u kontaktu s vodom su od nehrđajućeg čelika, ili od stakla. Čak se i filter vrećica s aktivnim ugljenom smješta u staklenu posudicu, tako da ni u jednom dijelu uređaja para ili destilirana voda ne dolazi u kontakt s plastikom, što ovaj uređaj čini jedinstvenim po visokim standardima kvalitete.
Uređaj posjeduje sve uobičajene certifikate za prodaju u Njemačkoj i Americi, te je testiran na zdrastvenu ispravnost u Hrvatskoj.
Za predbilježbu / kupnju pošaljite slijedeće:
vaše podatke (ime, adresa za dostavu, telefon)
boju destilatora (bijela, bijelo - srebrna, ili crno - srebrna),
plaćanje (internet bankarstvom ili pouzećem kod isporuke ili putem kartica)
U povratnom mailu šaljemo ponudu sa točnom cijenom. Ako vam je potrebna pomoć, ili trebate više informacija oko narudžbe, javite se na 095 - 554 52 06 ili 01 - 3456 764, i rado ćemo vam odgovoriti na sva vaša pitanja.
Miro (sve oko tehnike, stručni savjeti)
Goga (voditelj prodaje, rezervacija i isporuka)
Andreja (studentski talent kod nas u ispomoći oko prodaje, dizajna, prijevoda, sajmova)
Dijelovi destilatora: Destilator se sastoji od dva dijela: Donji dio je posuda sa isparivačem (grijačem). Posuda je kapaciteta 4 l, od istog tipa nehrđajućeg čelika kao i svima poznato posuđe za kuhanje. Gornji dio je poklopac za kondenziranje sa ventilatorom za hlađenje. Unutarnji dio poklopca i cijevi kroz koje prolazi vodena para i kondenzat također su od nehrđajućeg čelika. Na izlazu kondenzata nalazi se mali protočni filter od aktivnog ugljena, kroz kojeg voda kapa u stakleni vrč od 4 litre. (ili plastični - opcija). Aktivni ugljen dobiven iz kokosove ljuske zadnja je prepreka za štetne tvari, a istovremeno znatno popravlja okus dobivene vode.
Način rada: Posuda se napuni vodom do oznake MAX (4 l max). Poklopi se gornjim dijelom, spoji kabel i uključi uređaj na prekidač. Nakon 30 min rada destilirana voda počinje kapati iz filtera u vrč. Nikako ne zaboravite staviti vrč ispod filtera da hvata vodu, jer bez vrča biće poplava za koju uređaj nije kriv, uređaj ne zna da li je posuda na svom mjestu ili ne. Samoisključivanje uređaja je automatsko, kad u posudi više nema vode za ispariti. Uređaj možete ostaviti da radi bez nadzora tek nakon što se koji tjedan iskustveno upoznate sa njegovim radom i sa tri jednostavne radnje koje je potrebno ispravno napraviti: 1. Voda do MAX, ali ne preko MAX 2. Poklopac ispravno poklopljen 3. Vrč za vodu na svom mjestu.
Čišćenje i održavanje: Odspoji se i odmakne poklopac koji nije potrebno čistiti, ali se može obrisati. U posudi isparivača isparivača može se na dnu sakupiti i do pune žličice kamenca od 4 l vode. Ispere se i obriše sloj kamenca sa posude isparivača, spužvom ili mekanom čeličnom spužvicom. Ako se na dnu pojave čvrste naslage kamenca koje se ne mogu lako skinuti, ostavi se više sati, još bolje preko noći 1 mm vode i 1 mm bilo kakvog octa (3 - 5 žlica), tek dovoljno da se naslage prekriju. Ocat će potpuno omekšati kamenac toliko da se može obrisati spužvom. Destilator je nakon brzog čišćenja i ispiranja odmah spreman za slijedeći ciklus. Nije potrebno temeljito čiščenje prije slijedećeg ciklusa... ali ipak nemojte da vam naslage kamenca radi nečišćenja postanu tvrde i debele više mm. Generalno čišćenje od kamenca svakih mjesec dana ili po potrebi kad je vidljiv sloj kamenca po cijeloj visini posude: ulije se topla / vruća voda do MAX, i par žličica limunske kiseline, ostavi preko noći da omekša sav kamenac, oriba se i ispere slijedeći dan. Filter se mijenja svaka 2 mjeseca uz 1 destilaciju dnevno.
Uhodavanje uređaja: Prvu vodu novog uređaja ili baciti ili iskoristiti za peglu. Od druge destilacije nadalje voda je pogodna za konzumaciju. Za svako duže čuvanje destilirane vode svakako preporučamo staklene flaše ili orginal stakleni vrč sa čepom / poklopcem. Destilirana voda može se izložiti suncu u staklenoj flaši kako bi " oživjela ", i dobila dodatni kvalitet.
Energetska ekologija: U obitelji sa 2 člana dovoljna je 1 destilacija dnevno. Ako ste zabrinuti radi potrošnje struje uređaja, koja nije zanemariva, treba znati slijedeće: u zimskom periodu sva toplina koju destilator proizvodi ipak ostane u kući / stanu, baš kao da ste imali uključen kalorifer ili grijalicu - ta toplina nije bespotrebno izgubljena već se 100 % koristi za zagrijavanje prostora. U ljetnim mjesecima to i nije slučaj - ta toplina iz destilatora je suvišna... planirajte po ljeti uređaj koristiti na balkonu, ili u kuhinji kad su otvorena vrata, prozor... kako bi izbjegli dodatno zagrijavanje prostora i dodatni rad klima uređaja. Jedna od mogućih ideja je smještaj uređaja na posebnu policu u kupaoni, gdje se rad uređaja koristi za dodatno zagrijavanje kupaonice, također se postiže da šum ventilatora ne smeta u kuhinji / dnevnoj sobi. Ako imate dvotarifno brojilo, planirajte uređaj uključiti u vrijeme jeftinije tarife, preko noći, da vas ujutro dočeka svježe destilirana voda u pola cijene. Mogu li ja to svaki dan... a ko će se brinuti o tome... ko će čistiti... Kad isprobate i upoznate na vlastitom tijelu sve dobrobiti destilirane vode, neće vam biti teško obaviti dnevnu rutinu čišćenja destilatora od kamenca i ponovnog punjenja uređaja (cca 2 - 3 min), taj proces prirodno je raditi s lakoćom i zahvalnošću: -). Nema više brige oko klora, floura, otapala, nitrita, bakterija, teških metala, kamenca, mirisa, okusa... olakšanje tijela koje osjetimo pijući tu vodu, i nepostojanje bilo kakve brige oko čistoće vode svakako je vrijedno tih par minuta aktivnosti dnevno potrebnih za 4 litre čiste vode. Čišćenje i punjenje uređaja nama nije ni najmanje teško, od našeg prvog dana s destilatorom u kuhinji navikli smo se na to da nam destiliranje vode bude isto toliko lak i jednostavan i ugodan zadatak kao što je nekad bilo kuhanje kave.
Reference uređaja: Istovrsan uređaj prodaje se u Americi: http://www.usawatersystems.com/acatalog/Water_Distiller_MH943.html u Engleskoj: http://www.ishop.co.uk/item/detoxproducts/MH943.html u Kanadi: http://www.escience.ca/genSci/RENDER/1012/2030/3088/11668.html Sigurni smo da će se ova u svijetu već provjerena kvaliteta dokazati i kod nas u Hrvatskoj gdje ćemo istovrsne uređaje prodavati pod imenom VerVita, sa našom uobičajeno dobrom stručnom podrškom i opskrbom potrošnih i rezervnih dijelova.
Pitanja kupaca:
Treba li se voda prije destilacije filtrirati, omekšati? Uređaj smo testirali sa: 1. zagrebačkom vodom 2. bunarskom vodom iznimne tvrdoće bogatom željeznim oksidima 3. sa prethodno filtriranom vodom iz kućnog filtera. Razlika je bila primjetna u količini ostataka kamenca u posudi isparivača koju treba počistiti, ali okus dobivene destilirane vode bio je identičan. Voda, kakva god bila, dovoljno je dobra za korištenje u destilatoru bez prethodnog tretiranja - rezultat bi uvijek trebao biti isti - čista isparena vodena para kondenzirat će se u vrč, a sve ostalo što nije voda ostat će u loncu isparivača.
Kako se zna kad je filter potrošen? Nije moguće raspoznati potrošenost filtera od aktivnog ugljena. Preporučamo da svakog 1. og u mjesecu zamijenite filter vrećicu, za prosječnu zagrebačku vodu. Ako se uređaj koristi na mjestima iznimne zagađenosti vode hlapljivim kemikalijama (npr. novo naselje Špansko - Zagreb), skratite trajanje vrećice ili još bolje, stavite 2 vrećice odjednom. Ako se koristi voda bez ikakvih kemikalija (kišnica), filter vrećica može trajati i znatno dulje od predviđenog.
Koliko se vode maxsimalno može destilirati dnevno? Iako se ponegdje teoretski spominje da je moguće 6 ciklusa od 4 h dnevno (ne kod nas, mi smo praktičari), realno je da više od 4 ciklusa dnevno (ukupno 15 - 16 litara) nećete dospjeti napraviti. Treba čekati pola sata nakon ciklusa da se uređaj ohladi prije otvaranja da se ne opeku ruke kad se posuda ispere i ponovo napuni, a naravno treba biti i u blizini ili ne spavati kad je ciklus gotov. Budimo realni, ima i važnijih stvari u životu od čekanja da destilator odradi svoje kako bi odmah nanovo pokrenuli. Naša višemjesečna iskustva kažu da kad je potrošnja po ljeti povećana, bez problema se uz dnevni raspored i obveze napravi 2 - 3 ciklusa u 24 h.
Zašto je okus destilirane vode ponekom malo čudan? Više je mogućih razloga.
Filter je novostavljen, i okus prve destilacije je malo " jači ". Nakon 2 - 3 ciklusa filter se uhoda i okus je OK.
Filter je prestar, aktivni ugljen potrošen i prošao više od cca 50 destilacija (s nekim vodama može i više, s nekima manje), te nema više snage da poboljšava okus, već ga može i pokvariti. Treba zamijeniti filter.
Destilirana voda je kao i fino vino najbolja na određenoj temperaturi. Okus destilirane vode je daleko najbolji kad je ohlađena na 10 - 16 stupnjeva. Pretopla voda je OK za hidrataciju tijela, ali vaši okusni pupoljci možda neće uživati ako se voda servira pretopla.
Na okus destilirane vode treba se naviknuti. Navikavanje je lako, traje do par tjedana. Nakon privikavanja svaka druga voda osim destilirane biti će vam čudnog i ne baš prihvatljivog okusa.
Što ako se razbije stakleni vrč, pokriva li to garancija? Vrč je dizajniran da uz pažljivu upotrebu traje i traje i nadživi i sam uređaj. I to je činjenica koja stoji sve do prvog trenutka kad će nam slučajno pasti na stol ili pod. Napravljen je od tanjeg stakla nego uobičajeni vrčevi od 1 - 2 litre, sve kako ne bi bio pretežak s obzirom na svoj veliki volumen. Zato pažljivo s njim S dvije ruke kad je pun A mi eto znamo da će neki od vas kupaca ipak pitati za garanciju, jer je " samo malo skliznuo iz ruke ".
