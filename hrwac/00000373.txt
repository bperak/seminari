BioSolESCo projekt je fokusiran na relativno nov model, trgovačka društva za energetske usluge / energy service company (ESCo), za povećanje korištenja biomase te solarne energije za grijanje većih zgrada u privatnom i javnom sektoru. ESCo tvrtke pružaju cjelovitu energetsku uslugu s otplatom kroz ostvarene uštede. Usluga uključuje sve od projektiranja, financiranja i instaliranja do održavanja te opskrbe gorivom.
ESCo projekti koji uključuju iskorištavanje obnovljivih izvora energije (OIE) relativno su rijetki u EU, stoga je ovaj model nedovoljno poznat široj javnosti. Iz tog razloga, cilj projekta je analizirati problematiku ključnu za ESCo projekte: investicijske modele, oblike ugovora i sl., o kojoj su informacije ograničene te nisu objedinjene na razini EU. Projekt će prikazati teškoće s kojima se ESCo tvrtke susreću te će predložiti mjere kako prevladati navedene prepreke u praksi. Trenutno, uočen rizik i nesigurnost smanjuju mogućnost korištenja održivih metoda proizvodnje i korištenja OIE. Predviđa se da će, prvenstveno razumijevanjem te upravljanjem ovim rizicima, ESCO model donijeti promjenu u percepciji potencijalnih korisnika.
Konačni cilj projekta je povećati korištenje topline proizvedene iz biomase i solarne energije u javnom i privatnom sektoru kroz:
Upoznavanje šire javnosti s najsuvremenijim primjerima energetske usluge u korištenju topline iz biomase, solarne topline ili zajedničkog iskorištavanja topline iz biomase i solarne topline u zemljama partnerima projekta.
................................
Natječaja u sklopu IEE projekta (BioSolESCo)
BioSolESCo - Expanding biomass and solar heating in public and private buildings via the energy services approach (EIE-07-264) projekt je fokusiran na relativno nov model, trgovačka društva za energetske usluge / energy service company (ESCo), za povećanje korištenja biomase te sunčeve energije za grijanje i pripremu potrošne tople vode te grijanje većih zgrada u privatnom i javnom sektoru. ESCo tvrtke pružaju cjelovitu energetsku uslugu, od pripremne faze koja obuhvaća izradu studije izvodljivosti, natječaja za izbor dobavljača i izvođača radova do završnih radova, s otplatom kroz ostvarene uštede. Investicija se otplaćuje iz ušteda u vremenskom razdoblju od 5 do 8 godina što ovisi o visini investicije i postignutim uštedama.
BioSolESCo projekt financiran je u sklopu IEE (Intellegent Energy Europe) programa te u njemu sudjeluje 13 institucija iz osam europskih zemalja. Koordinator projekta je North Karelia University of Applied Sciences iz Finske, dok iz Hrvatske u projektu sudjeluju Energetski institut Hrvoje Požar (EIHP) i HEP ESCo.
U sklopu projekta, u svakoj od zemalja partnera projekta, potrebno je provesti po jedan pokazni ESCo projekt koji uključuje grijanje i / ili pripremu potrošne tople vode u većim objektima, vrtići, bolnice, hoteli i sl., koristeći sunčevu te energiju biomase.
Za prijavu na natječaj za odabir klijenta, za kojeg će se u sklopu projekta provesti ESCo procedura, potrebno je priložiti:
Kriteriji za odabir klijenta biti će razina ostvarivih ušteda energije, mogućnost provedbe ESCo projekta u predviđenom roku te potencijalni multiplikacijski učinak projekta. Uži krug kandidata kontaktirati će se u roku od tri tjedna od završetka natječaja u vezi daljnje procedure izbora.
