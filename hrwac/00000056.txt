Navigation 
Newsletter 
Pregled Odvjetničkog ureda 
Odvjetnički ured se sastoji od skupa modula za upravljanje spisima, kalendarima, kontaktima te drugim informacijama. Odvjetnički ured ima na stotine mogućnosti, a ovdje su prikazane samo neke od njih. 
Ured danas 
Ured danas je početna stranica programa koja vam omogućuje: 
prikaz vaših ročišta, očevida, obveza u naredna tri dana, 
uređivanje prikazanih ročišta, očevida i obveza, 
generiranje (ispis) troškovnika za prikazana ročišta, 
prikaz savjeta dana, 
ispis na pisač. 
Spisi 
Predmeti stranaka su temelj svakog odvjetničkog ureda. Za svaki od njih otvarate spis. Sve vaše radnje završavaju u tim spisima. Odvjetnički ured je svjestan toga. I više, svi vaši spisi trenutno su vam dostupni, bolje organizirani, jednostavniji za uporabu, a brzina pretraživanja je gotovo trenutna. 
Jednostavnim klikom miša na spis, imate uvid u sve osobe koje imaju veze s njim (stranke, protustranke, suca,...), njihove kontakt informacije, ročišta, radnje, dokumente, kronologiju spisa itd. 
Ovdje možete ispisivati omote spisa, punomoći, generirati podneske i troškovnike prema vašim predlošcima, a kad ste već tu, zašto ne bi mogli i iz spisa direktno promijeniti telefonski broj stranke ili pogledati koji su vam još spisi kod suca koji vodi ovaj spis. 
Neke od važnijih mogućnosti ovog modula su: 
filtriranje prikaza, 
pretraživanje spisa, 
prikaz svih osoba vezanih za ovaj spis i njihovih podataka, 
vođenje bilješki, 
vođenje i generiranje troškovnika, 
prikaz i uređivanje ročišta, 
dodavanje dokumenata, 
ispis omota spisa, 
ispis odvjetničke punomoći, 
generiranje podnesaka, 
generiranje tužbe i žalbe uz izračun troška, 
privatni spisi (nevidljivi za ostale korisnike), 
ispis na pisač 
Ročišnik - kalendar 
Ročišnik je modul za uređivanje ročišta i drugih događaja za vas ili cijeli ured. Potpuno je fleksibilan i omogućuje vam prikaz vaših događaja u nizu različitih pogleda. 
Osnovne mogućnosti ročišnika su: 
prikaz ročišta određenog ili svih odvjetnika u uredu, 
mogućnost automatskog dodavanja ročišta u troškovnik, 
vizualnost preklapanja ročišta, 
neradni dani i praznici imaju različitu boju pozadine, 
Kontakti - adresar 
Unutar ovog modula možete spremati podatke o svim (pravnim i fizičkim) osobama koje su u bilo kakvoj vezi sa vašim uredom. 
Za svaku osobu pored osnovnih informacija (brojevi telefona, bilješke,...) možete vidjeti i spise u kojima se nalazi u određenom svojstvu (npr. stranka) ili bilo kojem svojstvu (sudac, punomoćnik,...). 
filtriranje prikaza, 
pretraživanje, 
prikaz spisa kontakta, 
grupiranje kontakata, 
prikaz broja koji zove, 
Biblioteka - zakoni 
U biblioteci se nalaze veze na sudsku praksu i pravni propisi Republike Hrvatske. Biblioteka Odvjetničkog ureda trenutno sadrži pročišćene tekstove stotinjak zakona od njihovog donošenja do danas (pogledajte na primjeru Zakona o radu). 
Svi zakoni su vam uvijek na dohvatu ruke, nema potrebe za nikakvim CD-ovim koji zastare već nakon par mjeseci. Nakon svakog zasjedanja Hrvatskog sabora, JAVA NET kreira nove pročišćene tekstove, a vi vašu biblioteku ažurirate iz Odvjetničkog ureda ili Microsoft Worda sa dva klika mišem. 
