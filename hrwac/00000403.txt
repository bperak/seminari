istina
ZAGREB - Sve je počelo prije godinu dana. Sin uvaženog zagrebačkog biznismena Šimuna Poklepovića (42), mali Šime (9) je nestao tijekom noći.
Zabrinuti roditelji su čim se smračilo pozvali policiju, koja se brzo odazvala pozivu. Nažalost policajci nisu ništa pronašli. Pozornik Filip Zelaznić (24) bio je začuđen nedostakom dokaza: - Bilo mi je vrlo čudno. Inače kod ovakvih slučajeva imamo bar nekakav znak. Kostursku lubanju iscrtanu krvlju na zidu ili djetetov prst koji je zločinac ostavio na vidljivom mjestu kako bi ga roditelji lako pronašli. Nije da mi imamo takve slučajeve... inače... ovaj ikad. U tom trenutku je mladi pozornik prestao pričati, jer je zabrinuta majka počela plakati.
Idućih dana provedena je opsežna potraga po šumama na Sljemenu, gdje su Poklepovićevi imali kuću. Rezultata nije bilo. Zagreb je bio u šoku. Šoku u kakav nije doživio još od kad je Prosinečki prešao u Crvenu Zvezdu. Ubrzo je slučaj nestao iz tiska, a time i iz očiju javnosti. No, policija je i dalje istraživala. Nažalost ovo nije bio jedini takav zločin. Djeca poznatih zagrebačkih osoba nestajala su u redovitim mjesečnim intervalima u razdoblju od prošlih 12 mjeseci. I onda nakon 9 mjeseci istrage, u srpnju je napokon napravljen pomak. Ono što je policija u početku zanemarivala kao nevažan trag, ispostavilo se vrlo važnim pokazateljem za istragu. Naime, i djeca siromašnijih građana našeg glavnog grada su nestajala u istim vremenskim periodima. Činilo se da tko god je odgovoran za otmice ne brine za konvencije i društveni status. A onda su se počeli pojavljivati svjedoci.
G. N. (22), Trešnjevka: - Džogirao sam u parku. Bilo je negdje oko 9 i 30 navečer. Prošao sam pokraj tog srednjovječnog para. Nisu mi se činili po ničemu posebni. A onda sam primjetio da muškarac izgleda ima grbu. Baš sam se pripemao da ga malo sprdam, kad sam shvatio da to na leđima nosi vreću. Zastao sam i promatrao ih. Sišli su sa puta i zašli među drveće. Muškarac je spustio vreću na zemlju, a žena je pokraj drveta spustila kutiju. Izgleda da je ta kutija bila radio. I onda je u nju stavila CD. Muškarac je iz vreće istresao kosti. Glazba je počela svirati. Bila je to ona Straussova stvar iz " Odiseje u svemiru ". Muškarac i žena su počeli bacati kosti u zrak u nekakvom ritualnom plesu, a kad je skladba završila, otvorili su svaki kanticu Tuborga, popili i otišli. Valjda kući. Bili su ostavili radio, pa sam ga ja uzeo doma. Uzeo sam i jednu kost. Ovaj... nećete to valjda objaviti?
Susjeda Štefica (103), Črnomerec: - Mojim dragim susedima je nestala djevojčica. Bilo je to tako malo slatko stvorenje. A tek kakve je okice imala. Kaj? Pa, skuhaj si sam Taj moj muž... nikaj ne može sem. Kaj sam ono pričala? A da. Mala je bila jako slatka. Osim kada mi je gazila gardenije u vrtu ili bacala one prskalice pod mačka. Ludvigu se to uopće ne sviđa. Kaj ne Ludvig? Onda je jedne večeri nestala. Moji dragi susedi su je tražili, a i policija je bila ispitivala susede. Kaj ne Ludvig? No ono što mi je bilo čudno je da su idući dan imali veliku proslavu na koju su došli sve neki ljudi koje ne znam. Osim gospona Poklepovića i njegove gospođe. Njih sam prepoznala sa televizije. Zabava je trajala do jedno 2 i 16 iza ponoći kada su svi izašli u vrt i tamo nekaj zakopali. Ujutro mi je moja draga suseda donjela malo mesa sa sinošnje zabave. Moram priznati da nikad nisam probala tako dobro meso. Moram se sjetiti da ju pitam recept. Kaj ne Ludvig? A to kaj su imali zabavu nije ništa prema onome što je ona goropadnica Veronika iz 15 B radila s onim gosponom Lenićem. On se vavek činio ako jedan pristojan gospon. Ali izgled vara. Kaj ne Ludvig?
S još desetak izjava poput ovih, morali smo se zapitati: Zašto Zagrebčani jedu svoju djecu?
Kad smo pokušali doći u kontakt sa Poklepovićima, saznali smo da su prodali svoju kuću i nestali. Isto je bilo i sa svim ostalim roditeljima nestale djece.
Njihov nestanak više i nije bio tako sumnjiv. Osobito kad se uzmu u obzir glasine o novoj sekti koja podupire samoubojstvo. Crkva Bolnog Izbavljenja pod vodstvom njenog karizmatičnog svećenika Vrhovnog Vođe (15) postala je veliki hit u okultnom underground miljeu Zagreba. Vrhovni Vođa djeluje iz Samobora, ali očito je njegov utjecaj velik, jer čujemo vijesti o sve većoj popularnosti Crkve Bolnog Izbavljenja i njenog božanstva Bolnesmrtinevjernicima među našim iseljenicima u Njemačkoj. Magičnu privlačnost Bolnesmrtinevjernicima pokušali su objasniti mnogi eminentni religijski teoretičari, prije nego li su poginuli u tragičnim " nesrećama ".
Uz takve informacije uopće nije čudno da su zagrebački roditelji pojeli svoju djecu i onda počinili ritualno samoubojstvo, sve kako bi zadovolji glad njihova božanstva.
gležanj 24
13.04. ' 03 nephrite
Svi pričaju o ratu u Iraku, pa sam ja odlučio, u nedostatku boljih i interesantijih tema, napisati nešto o tom nesvakidašnjem događaju. Pošto ne hvatam CNN, a HRT i nov@ su korisni za drek (u nestašici boljih metafora, koristim klasike), a prijašnja iskustva s internetom su mi pokazala da je koristan samo za kršenje copyrighta i upoznavanje svih vrsta perveznjaka, odlučujem da odem na lice mjesta, te napišem ovaj izvještaj s punim dojmom o strahotama rata i iračke muzike. Baš sam bio spremao svoju garderobu (fedora šešir, kožna jakna i bič), kad sam se sjetio da sam si puno draži živ i sa svim udovima na broju.
