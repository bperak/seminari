Dana 4. ožujka 2013. u punom Svečanom amfiteatru Ekonomskoga fakulteta u Splitu, s početkom u 18:00 sati, znanstvenica Ada Yonath, dobitnica Nobelove nagrade za kemiju 2009. godine, održala je predavanje s temom Plodovi znatiželje istraživanjem ribosoma do novih antibiotika. 
U ponedjeljak 4. ožujka u Villi Dalmaciji organiziran je radni ručak s dobitnicom Nobelove nagrade Adom Yonath i deset studenata sa Sveučilišta u Splitu izabranih prema prosjeku ocjena. Ručak je osmišljen kao neformalni razgovor o zanimljivim temama iz svih područja koje su studenti željeli podijeliti s uvaženom znanstvenicom. 
Dogradonačelnik grada Splita g. Jure Šundov je u Uredu gradonačelnika primio dobitnicu Nobelove nagrade Adu Yonath, u sklopu čega je organizirana i konferencija za novinare. Uz dogradonačelnika g. Juru Šundova gošću su dočekali i predstavnici Sveučilišta u Splitu. 
Gospođa Ada Yonath održat će predavanje otvoreno za javnost s temom Plodovi znatiželje Istraživanjem ribosoma do novih antibiotika. Predavanje će se održati 4. ožujka 2013. godine u 18.00 sati na Ekonomskom fakultetu u Splitu. Ulaz je besplatan, a prijenos predavanja uživo možete pratiti i na internetskoj stranici www.split.hr. 
Dana 25. svibnja 2010. u punom Velikom amfiteatru Ekonomskoga fakulteta u Splitu, s početkom u 18:00 sati, nobelovac Harald zur Hausen, dobitnik Nobelove nagrade za medicinu 2008. godine, održao je predavanje na temu Potraga za virusima uzročnicima zloćudnih tumora. 
