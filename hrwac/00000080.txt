III. Pravo sudjelovanja na Javnom pozivu imaju sve udruge, klubovi, ustanove te fizičke i pravne osobe koje se bave s djelatnošću navedenoj u prethodnoj točki ovog Javnog poziva, čije je sjedište, prebivalište ili koje uzastopno višegodišnje djeluju na području Općine Matulji, a njihovi su projekti i programi od interesa za Općinu Matulji. Svaki prijavljeni program treba imati zasebnu prijavu. 
IV. Prijava ponuditelja za provedbu projekta / programa može se dobiti u Općini Matulji Trg M. Tita 11, i na web stranici Općine Matulji (www.matulji.hr), koja sadržava slijedeće: 1. Obrazac - ponuda za provedbu projekta / programa u društvenim djelatnostima u 2013. godini (dostavljaju svi ponuditelji) 2. Obrazac - podaci o projektu / programu (dostavljaju ponuditelji koji prijavljuju projekt / program) 3. Obrazac - podaci o ponuđenoj manifestaciji u Općini Matulji (dostavljaju samo ponuditelji koji prijavljuju manifestaciju i to za svaku manifestaciju novi obrazac) 4. Obrazac za sportske klubove (dostavljaju samo sportski klubovi). Eventualne nove podatke klubovi su dužni dostaviti na zahtjev stručnih službi tijekom rujna i listopada. Za sufinanciranje izdavaštva (zbirka pjesama, roman,...) obavezno priložiti recenziju stručne osobe. Napomena: obrasci ponuditelja obvezno sadrže detaljno razrađen financijski plan kao i detaljan opis projekta / programa i isti se dostavljaju u prilogu ponude. 
V. Kriteriji temeljem kojih će se utvrđivati prednost ponuđenog projekta / programa i obavljati odabir su: 
potreba za određenim projektom / programom u Općini Matulji koji će svojim sadržajima poticati: 
ostvarenje većeg standarda u zdravstvu i socijalnoj skrbi 
ostvarenje većeg standarda u predškolskom odgoju i školstvu 
afirmaciju kulturnog identiteta Općine Matulji i promidžbu Općine Matulji u Republici Hrvatskoj i inozemstvu 
sportske amaterske aktivnosti, posebno mladih do 18. god. 
amaterske aktivnosti tehničke kulture 
razvoj izdavačke djelatnosti 
afirmacija aktivnosti osoba treće životne dobi 
uspješnost u dosadašnjoj provedbi projekata / programa iz područja društvenih djelatnosti financiranih od Općine Matulji 
udio vlastitih sredstava i sredstva iz drugih izvora u provedbi ponuđenog projekta / programa. 
VI. Pored gore navedenog podnositelji zahtjeva obvezni su dostaviti: 
ispunjene, potpisane i pečatirane obrasce prijave na javni poziv 
presliku važećeg rješenja o upisu u sudski ili drugi registar (ustanova, udruga i dr.) iz kojeg je vidljivo da je osoba registrirana za obavljenje djelatnosti iz područja u kojem se podnosi prijava 
popis članova udruge s adresom prebivališta 
zapisnik sa zadnje održane skupštine udruge 
presliku financijskog izvješća koje je dostavljeno FINI za 2011. godinu. (važi za udruge, klubove, ustanove te pravne osobe koje prvi put sudjeluju u ovom javnom pozivu ili nisu koristile proračunska sredstva Općine Matulji za 2011. godinu) 
Napomena: Udruge koje se jave na ovaj natječaj i koje su koristile proračunska sredstva Općine Matulji za 2011. godinu, a koje su temeljem zaključenog ugovora bile u obvezi dostaviti financijska izvješća do roka utvrđenog ugovorom, Općina Matulji izvršit će uvid u dostavljenu dokumentaciju. 
VII. Ponude za projekte / programe (s prilozima) dostavljaju se, Jedinstvenom upravnom odjelu Općine Matulji, poštom preporučeno ili izravnom dostavom u zatvorenoj omotnici (na kojoj treba stajati puni naziv, adresa, telefon i fax ponuditelja) do (zaključno) 05. listopada 2012. g. na adresu: OPĆINA MATULJI, Trg M. Tita 11, s naznakom: " PONUDA ZA PROJEKTE / PROGRAME U DRUŠTVENIM DJELATNOSTIMA U 2013. - NE OTVARATI ". Ponuda s nepotpunim podacima, kao i ponuda koja se ne dostavi (zaprimi) do navedenog roka neće se razmatrati. 
VIII. Općinski načelnik Općine Matulji izvršiti će konačni odabir programa i projekata te iste uključiti u Proračun Općine Matulji za 2013. godinu prema financijskim mogućnostima. 
IX. Podnositelji zahtjeva će biti obaviješteni o uključivanju njihovih programa / projekta nakon usvajanja Proračuna Općine Matulji za 2013. godinu. S podnositeljima zahtjeva kojima će programi biti uključeni u Proračun Općine Matulji za 2013. godinu sklopit će se posebni ugovori o uvjetima korištenja sredstava. 
X. Općina Matulji u skladu sa osiguranim proračunskim sredstvima za 2013. g. izvršit će odabir najkvalitetnijih prijavljenih projekata i programa uz prethodno ispunjavanje svih uvjeta ovog Javnog poziva. 
XI. Općina Matulji zadržava pravo provjere svih podataka iz ponude, kao i pravo odbacivanja iste u slučaju neistinosti i netočnosti. 
