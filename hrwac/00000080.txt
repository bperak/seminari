(Anti) eurosong s TV zvijezdama
Ako može postojati Antiporin, zašto ne bismo organizirali i Antieurosong, barem ovako virtualno? I dodjelu Porina i natjecanje za najbolju europsku pjesmu ubrajamo u grešna zadovoljstva kojima ne možemo odoljeti i koje ne propuštamo na malim ekranima. Stoga smo se odlučili zagrijati prije finala Eurosonga " sjajnim " glazbenim hitovima i sposobnostima TV junaka: Robin Sparkles, Andy Bernard, Jenna Maroney i ostali pjevaju samo za vas, i to bez strahovanja komu će Moldavija dati 12 bodova
Robin Sparkles (Kako sam upoznao va š u majku)
Tko nije čuo za Robin Sparkles, fenomenalnu kanadsku pjevačicu koja je devedesetih progurala stil osamdesetih (jeans, natapirana kosa i jastučići za ramena FTW), propušta osnove TV glazbene lektire. Dosta dugo sam dvojio je li više pažnje zaslužila Sandcastles in the Sand, međutim Let ' s Go To The Mall ima jedan šik osjećaj svojstven Eurosongu. Kao što je Toto Cutugno 1990. godine u Zagrebu pjesmom Insieme: 1992 zauvijek obilježio trenutak ujedinjenja Europe, Let ' s Go To The Mall je sjajna himna bjesomučnom konzumerizmu u koji smo uletjeli s dugovima, ali i sa smiješkom
Phoebe Buffay (Prijatelji)
Osim što je izrazito nekonvencionalna, infantilna i dobronamjerna, Phoebe je i najbolji pjevač među prijateljima i stalan instrumentalist Central Perka, omiljenog kafića ekipe. Teško je nabrojati sve pjesmice duge od tri do pet stihova, bez rime, praćene s tri pogrešno pogođena akorda, ali Smelly Cat je definitivno najjača. Doživjela je i svoj videospot, doduše bez njezina glasa, ali show business ne pita za umjetničke integritete.
Mental Mickey (Mu ć ke)
Budući da zanimljivom Eurosongu uvijek treba doza skandala, za to bi se bez premca mogao kvalitetno pobrinuti Delboy sa svojim bendom, kojemu ništa ne doprinosi, ali je naravno menadžer. Ako ništa drugo, podignuo bi se hype oko namještenih glasova uz pomoć Brzog i ujaka Alberta. Pjevač benda, ludi Mickey, ima grube pokrete i oštar glas, a pomaže mu karizma marksističkog trockističkog anarhista koji želi biti bogat jer Eurosong najviše voli kontradikcije. Iz Mu ć ki bismo svakako poslali i Tonyja Angelina, jer pjevač koji ne zna reći " r " čini razliku.
Jenna Maroney (Televizijska posla)
Samodopadnosti koja gravitira izrastanju u nakaradnost raspjevanoj Jenni ne nedostaje. Osim što svom odrazu u ogledalu pjeva ljubavne pjesme, nalazi se u vezi s muškarcem koji je njezin dvojnik i " rodni dismorfični bigenitalni panseksualac " Premda u angažmanima za NBC Jenna ima popriličan broj zanimljivih glazbenih točaka, poput Tennis Night in America, za igru u Europi ipak bismo odabrali Muffin Top, " poznati " hit u Izraelu
Andy Bernard (U uredu)
Izbor između benda Kevina Malonea, Andyja Bernarda, pa čak i Dwighta Schrutea za nastup na Eurosongu izrazito je složen, ali ipak zbog nepopravljive ljubavi prema pjevanju priliku dajemo Bernardu. Andy pjeva kad god stigne u autu, pred automatom za čokoladice, prilikom borbe za curu, u mjuziklu, a sve to zato što je tijekom studiranja na svom famoznom Cornellu bio član " a capella " grupe Here Comes Treble. Neravnopravna borba na tulumima po bratstvima.
Jeffster (Chuck)
Kada se u bend udruže prodavači u običnom tehnološkom supermarketu od kojih je jedan indijski Židov i štovatelj Applea, a drugi alkoholičar i negdašnji rekorder u Missile Commandu, nastaje prvoklasna Eurosong mješavina. Upravo se njihovim nastupom (Take On Me uz pratnju klasičnog orkestra) Chuck približio svome konačnom kraju, unatoč jaucima pokojeg geekovskog tviteraša, koji su dijelom i omogućili da serija preživi do pete sezone.
Buckaroo Banzai (Pustolovine Buckaroo Banzaija)
Sve predrasude da su glazbenici slabo obrazovani likovi koji uglavnom samo vole svirati i ganjati djevojke, razbija bend ovoga spasitelja svemira. Buckaroo je fizičar, neurokirurg i izumitelj, dok su i ostali instrumentalisti " renesansni " likovi botaničari, kartografi, epidemiolozi, lingvisti... Sakoa gitarista Savr š enog Tommyja i frizure saksofonista ne bi se posramila ni Robin Sparkles.
Diva Plavalaguna (Peti element)
Gledajući po tko zna koji put Peti element i izvedbu Dive Plavelagune, pomislio sam kako je Lady Gaga tijekom gledanja tog prizora zasigurno smislila " little monsters " priču. Otkrijemo li ikada izvanzemaljce, siguran sam da će im pravila Eurosonga odmah dopustiti nastup jer su šik i neobični, a to se traži, pogotovo kad ovako lijepo pjevaju.
2 gether (2 gether)
MTV ih je stvarao, MTV ih je uništavao. Tako najkraće možemo sažeti sudbinu gomile boy - bendova devedesetih koje je MTV ismijavao projektom 2 Gether, fiktivnim boy - bendom nastalim kao šala na račun onih čije smo postere bez kompleksa lijepili po sobama. Tako sam i ja za 12. rođendan od prijatelja dobio Take That komplet bilježnica, koji sam poslije ponosno koristio Naime, 2 gether ima sve što je dostojno boy - benda: sramežljivog, slatkog, šarmerskog, pa i pretilog člana
Vijesti iz B. net-a
