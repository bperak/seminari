Američka tvrtka Nabors International Ltd. koja se bavi bušenjem i održavanjem bušotina za naftu, plin i geotermalne izvore želi stipendirati nekoliko studenta FSB-a koji će završiti diplomski studij ak. god. 2014. / 2015. Stipendija za jednu akademsku godinu (10 mjeseci) iznosi 6000 dolara po studentu. Svi studenti koji su se prijavili za ovu stipendiju trebaju sudjelovati na prezentaciji tvrtke Nabors koja će se održati u petak, 24. svibnja 2013. u dvorani E s početkom u 14.30 h. Nakon prezentacije slijedit će razgovor na engleskom jeziku predstavnika tvrtke Nabors s kandidatima za stipendiju.
Fakultet strojarstva i brodogradnje objavio je natječaj za radno mjesto stručnog suradnika za razvoj mobilnosti studenata i nastavnika u Narodnim novinama i Biltenu HZZ od 08.05.2013. Tekst natječaja nalazi se u prilogu.
Obavijest dobitnicima stipendije Sveučilišta u Zagrebu za akad. god. 2012. / 2013.
Obaviještavaju se dobitnici stipendije Sveučilišta u Zagrebu za akad. god. 2012. / 2013. da će se svečana podjela stipendija održati u četvrtak, 9. svibnja 2013. u auli Rektorata. Podjela stipendija održati će se prema rasporedu objavljenom u obavijesti koja se nalazi u privitku.
Poziv na iskaz interesa za boravak na Sveučilištu Tecnológico de Monterrey, Meksiko
Sveučilište Tecnológico de Monterrey, Meksiko (http://www.itesm.edu) ponudilo je Sveučilištu u Zagrebu ugošćivanje dva nastavnika na razdoblje od 5 mjeseci do 1 godine počevši od kolovoza 2013. godine. Cilj boravka je održavanje predavanja iz područja tehničkih znanosti (na engleskom jeziku) te istraživanje i tehnološki razvoj. Rok za prijavu je 12. svibnja 2013. godine. Više informacija nalazi se na stranicama Sveučilišta.
Objavljen je popis dobitnika stipendije Sveučilišta u Zagrebu za akad. god. 2012. / 2013. u kategorijama: A za izvrsnost, B za studente slabijeg socijalno-imovinskog stanja i C za studente s invaliditetom. Vrijeme i mjesto svečane podjele biti će naknadno objavljeni o čemu će studenti biti pravovremeno obaviješteni. Popis imena dobitnika stipendije možete vidjeti u privitku.
MOL Grupa, u suradnji sa Fakultetom informacijske tehnologije Sveučilišta Pannonia u Mađarskoj, pokreće četvrti postdiplomski specijalistički program s ciljem obrazovanja specijalista naftne industrije za MOL Grupu. Cilj edukacije je obrazovati stručnjake na području optimizacije lanca opskrbe u naftnoj industriji koji će biti u mogućnosti modelirati i optimizirati cijeli lanac opskrbe. Program pruža vrijedno profesionalno obrazovanje, traje 10 mjeseci te je redovan studij. MOL Grupa osigurava znatnu financijsku potporu kurikulumu, a sudionicima će tijekom studija biti ponuđen jedinstveni sustav poticaja. Kandidati koji pokažu iznimne rezultate dobit će mogućnost da postanu dio dinamičnog tima MOL Grupe. Prijaviti se možete na adresi: www.mol.hu / en / about_mol / careers /, a rok za prijave je 15. svibnja 2013.
Imate li manje od dvije godine radnog iskustva, spremni ste na stalno usavršavanje, timski rad i usmjereni ste na postizanje ciljeva, prijavite se u Inin Growww 2013. program i postanite jedan od 60 pripravnika u Ini Uz otvorena radna mjesta unutar INA Grupe, ove se godine možete prijaviti i za radna mjesta u sjedištu MOL Grupe u Budimpešti. Prijave na www.ina.hr / Growww traju do 3. svibnja.
Sveučilište u Zagrebu raspisalo je Produžetak Natječaja za akademsku razmjenu u 2013. godini sa Sveučilištem u Solunu, Grčka (www.auth.gr). Za razmjenu se može prijaviti znanstveno-nastavno osoblje i znanstveni novaci. Kandidatima odabranim za razmjenu partnersko sveučilište će osigurati smještaj i dnevnice. Prijave se dostavljaju gđi Ani Domitrović, a rok za prijavu je 6. svibnja 2013. godine. Više informacija nalazi se u privitku i na stranicama Sveučilišta.
Otvoreno je istraživačko mjesto u području računalne dinamike više tijela (engl. ' multibody dynamics ') u NASA Jet Propulsion Laboratory, California Institute of Technology. Više detalja dano je u privitku, a zainteresirani se mogu obratiti prof. dr. sc. Zdravku Terzeu. Prijave su moguće odmah.
Povodom otvaranja natječaja za prijavu na individualne Marie Curie akcije (IEF, IIF, IOF) 11. travnja 2013. godine u Agenciji za mobilnost i programe EU u Zagrebu, Frankopanska 26, održat će se FP7 PEOPLE EURAXESS info dan. Intra-European Fellowship (IEF), International Incoming Fellowship (IIF) te International Outgoing Fellowship (IOF) tri su financijska mehanizma koji omogućavaju znanstvenicima usavršavanje u inozemstvu te zapošljavanje stranih ili iseljenih znanstvenika u znanstvenim ustanovama u Hrvatskoj. Program i prijavni obrazac nalaze se ovdje.
Objavljeni su prvi rezultati natječaja Erasmus studijski boravak - studenti za ak. godinu 2013. / 2014. Studentima koji su označeni plavom bojom odobrena je financijska potpora, a ostali odabrani studenti mogu odabrati opciju ZERO-GRANT studenta (koji imaju sva prava, ali odlaze na mobilnost bez financijske potpore). Konačni rezultati očekuju se u lipnju od strane Agencije za mobilnost i programe EU. Sve promjene u rang list redovito ćemo objavljivati na internetskoj stranici fakulteta. Rang lista odabranih studenata i Upute za studente nalaze se u privitku.
Natječaj za znanstveno-nastavno zvanje i radno mjesto docenta u Zavodu za energetska postrojenja energetiku i ekologiju i suradnika-asistenta u Zavodu za tehničku mehaniku i Zavodu za tehnologiju, objavljen je u N. N. i HZO-u, 27. 03. 2013. i traje do 04. 04. 2013. godine. Natječaj se nalazi u prilogu
Studijski posjeti za stručnjake u obrazovanju i strukovnom osposobljavanju 2013.
Agencija za mobilnost i programe EU objavila je da je otvoren prvi krug natječaja za Studijske posjete, aktivnosti u sklopu Programa za cjeloživotno učenje namijenjenu stručnjacima i donositeljima odluka u obrazovanju i strukovnom osposobljavanju. Studijski je posjet kratkoročni boravak u drugoj državi sudionici Programa za cjeloživotno učenje u trajanju od tri do pet dana namijenjen manjoj skupini stručnjaka radi proučavanja određenog vida cjeloživotnog učenja. Natječaj je otvoren do 28. ožujka 2013. godine.
University of Strathclyde, Glasgow, UK dostavilo je obavijest o otvorenom natječaju za stipendije za doktorski studij inženjerstva u području Advanced Manufacturing: Forging and Forming. Stipendija iznosi oko 15,000 £ i pokriva troškove školarine. Nema roka za prijavu, no preporuča se slanje prijave što prije. Više informacija možete pronaći u privitku i na internetskoj stranici http://www.strath.ac.uk/afrc/amidc/apply/.
Ministarstvo obrane Republike Hrvatske raspisalo je natječaj za stipendiranje 60 studenata od 1. godine preddiplomskih studija, u statusu kadeta, za stjecanje akademskog naziva prvostupnika, od akademske godine 2013. / 2014. Rok za podnošenje prijava je do 3. svibnja 2013. Tekst natječaja možete vidjeti u privitku.
Ured za međunarodnu suradnju (UZMS) Fakulteta poziva sve zainteresirane studentice i studente da ispune kratku anketu o mobilnosti studenata. Anketa se nalazi na stranici http://www.surveymonkey.com/s/2W6YSPB i na poveznici s desne strane na internetskoj stranici Fakulteta.
Otvoren natječaj za istraživačku poziciju u novom klimatskom zračnom tunelu u Češkoj
Zainteresirani za poslijedoktorska istraživanja, izradu doktorata i eventualno magistarskog rada mogu se direktno na engleskom jeziku prijaviti kod prof. dr. sc. Stanislav Pospišil, na email stanpospisil@gmail.com, u Cc prijave staviti hkozmar@fsb.hr. U prilogu email poruke jedan pdf dokument koji obuhvaća životopis, motivacijsko pismo (iz kojih razloga se kandidat smatra optimalnim izborom za odabranu poziciju) te planirano područje istraživanja. Preduvjeti: opsežna predzanja iz mehanike fluida, natprosječan uspjeh tijekom studija, vrlo dobro poznavanje engleskog jezika u govoru i pismu, prednost su prethodna programerska iskustva. Natječaj ostaje otvoren do popune mjesta. Detaljnije informacije se mogu dobiti kod H. Kozmara i na http://cet.arcchip.cz/wind-laboratory-en.
UNESCO i moskovski Međunarodni centar za održivi energetski razvoj - ISEDC nude stipendije za četverotjedni program. Stručno osposobljavanje će se održati u specijaliziranim ustanovama u Ruskoj Federaciji od 1. do 26. listopada 2013. godine i održavat će se na engleskom jeziku. Cilj stipendija je pomoći u izgradnji kapaciteta i razvoju ljudskih potencijala na području održive i obnovljive energije. Rok za prijavu je 15. ožujak 2013. godine. Više informacija nalazi se u privitku i na stranicama MZOS-a.
Đuro Đaković d. d. i Kongsberg Protech Systems iz Kraljevine Norveške u suradnji s Fakultetom strojarstva i brodogradnje Sveučilišta u Zagrebu i Norveškim sveučilištem znanosti i tehnologije (NTNU) objavljuju Natječaj za dodjelu stipendije u 2013. godini. Stipendija se odnosi na studente upisane u prvi semestar sveučilišnog diplomskog studija. Tekst natječaja nalazi se u privitku. Prijave se podnose do 1. travnja 2013. godine, u Službu za vanjsku suradnju, kod gđe Ane Domitrović.
Otvorena mjesta za doktorande i postdoktorande na KU Leuven na područjima mehatronike i dinamike
FSB (grupa prof. dr. sc. J. Deura) sudjeluje na zajedničkom EU COST projektu sa Sveučilištem u Leuvenu (KU Leuven). Kroz ovaj kontakt, KU Leuven je prenio informaciju o otvorenom natječaju za radna mjesta za (i) dva doktoranda na EMVeM projektu (prilog), (ii) dva poslijedoktoranda na INTERACTIVE projektu (prilog) i (iii) jedno mjesto doktoranda za područje modeliranja pogona vjetroelektrana. Zainteresirani kandidati se mogu javiti izravno (uz priloženi CV na engleskom jeziku) na kontakt dan u prilogu ili na email josko.deur@fsb.hr.
Obavještavamo studente da sve informacije o ljetnim školama u inozemstvu mogu pronaći na internetskoj stranici Ureda za međunarodnu suradnju Sveučilišta u Zagrebu. Popis ljetnih škola na partnerskim sveučilištima nalazi se ovdje.
AMAC-UK (Almae Matris Alumni Croaticae, United Kingdom Association of Alumni and Friends of Croatian Universities) raspisalo je natječaj za nagradu u vrijednosti od £ 600 do £ 1000 za projekte iz područja znanosti ili kulture. Prijaviti se mogu studenti svih sveučilista u Hrvatskoj na dodiplomskoj ili postdiplomskoj nastavi, te mlađi znanstvenici u Republici Hrvatskoj. Detaljne upute i prijavnica nalaze se u privitku. Prijave se primaju do 30. travnja 2013. godine.
Poništenje natječaja za radno mjesto stručni suradnik u sustavu znanosti i visokom obrazovanju na FSB-u
Poništava se natječaj za radno mjesto stručnog suradnika u sustavu znanosti i visokom obrazovanju - radno mjesto I vrste, na Katedri za zavarene konstrukcije pri Zavodu za zavarene konstrukcije koji je objavljen u NN i Biltenu HZZ od 14.11.2012. godine.
Aalborg University poziva sve zainteresirane studente na prijavu za AAU Summer School. Ljetna škola traje 3 tjedna, u razdoblju od 22. srpnja do 9. kolovoza 2013. godine, i moguće je ostvariti 5 ECTS-a. S obzirom da FSB ima potpisani bilateralni sporazum s navedenim sveučilištem, studenti su oslobođeni plaćanja školarine. Nakon odabira tečaja i online prijave, molimo studente da se jave gđi Ani Domitrović (Služba za vanjsku suradnju) radi potpisivanja Ugovora o učenju. Rok za prijavu je 1. svibnja 2013. godine. Više informacija nalazi se na www.summerschool.aau.dk.
Ministarstvo znanosti, obrazovanja i sporta i Agencija za mobilnost i programe Europske unije raspisali su Natječaj za dodjelu stipendija Vlade Mađarske u ak. god. 2013. / 14. Natječaj se odnosi na stipendije za semestralni / djelomični studiji, za poslijediplomski (preddoktorski) studij i istraživačke stipendije, za doktorski studij, za djelomični doktorski studij, za postdoktorski studij, za ljetne tečajeve i stipendije za višeg predavača ili istraživačke stipendije. Rok za online prijavu je 8. travnja 2013. godine. Više informacija o natječaju možete pronaći ovdje.
Natječaj za radna mjesta u znanstveno-nastavnim zvanjima i natječaj za suradnička zvanja (naslovni asistenti), objavljen je 23. siječnja 2013 godine na N. N. i HZZ-u., nalazi se u prilogu. Natječaj je otvoren do 31. siječnja 2013. godine.
