Tajne flerta: 10 načina kako razgovorom osvojiti muškarca
Nabacite osmjeh na lice, nemojte pokazati da ste nervozni i krenite u osvajanje. Tijekom razgovora ga cijelo vrijeme gledajte u oči i vi ste već na pola puta do uspjeha...
Smijeh je najbolji uvod. Muškarca za jednu noć osvojiti ćete dobrim izgledom, međutim ukoliko tražite partnera s kojim bi se upustili u ljubavnu vezu, proces osvajanja je nešto teži i duži. Svatko pored sebe želi imati duhovitu i zanimljivu osobu s kojom će uvijek imati o čemu razgovarati. Doduše, privući nečiju pažnju nije toliko jednostavno, ali i nakon nekoliko bezuspješnih pokušaja, ne smije se odustajati. Pitate se kako?
1. Zavodite stalno Muškarca nećete pronaći ako se nikada ne maknete iz kuće, stoga flertujte gdje god stignete. Nemojte se bojati da ćete ostaviti dojam nametljive osobe, ali naravno, pripazite što govorite. Ispitujte drugu stranu sve dok ne pronađete zajedničku temu o kojoj možete raspravljati satima.
2. Loše iskustvo je dobra lekcija Razgovor s nepoznatim muškarcem ili sastanci na slijepo znaju biti veoma uzbudljivi. Doduše, nekad stvari i ne završe kako smo htjeli, ali na to nemojte gledati s negativne strane. Istu grešku sigurno nećete ponoviti drugi put.
3. Ne gubite vrijeme Kada ugledate osobu koja vam se sviđa, nemojte se ustručavati prvi započeti razgovor. Ukoliko ste već ostvarili kontakt očima, nema razloga da mu ne priđete.
4. Upotreba fraza Izbjegavajte ona uobičajena pitanja koja svakodnevno koristite, primjerice kako si, koliko imaš godina, odakle si... Započnite razgovor rečenicom: " Dolaziš li ovamo često? "
5. Provjerite je li slobodan Odmah na početku ne bi bilo loše provjeriti je li muškarca koji vam se sviđa slobodan. Uz jednostavno i duhovito pitanje: " Pa, hoće li tvoja djevojka biti ljubomorna, ako ti platim piće? ", dobiti ćete odgovor.
6. Govor vašeg tijela Neverbalni znakovi su jako važni tijekom upoznavanja. Muškarcima je privlačno ako ga cijelo vrijeme gledate u oči. Na taj način ostavljate dojam samouvjerene osobe.
7. Slušajte i ponavljajte I onda kada razgovarate o nekim nezanimljivim temama, primjerice vremenu, nemojte ga prestati slušati. Tijekom večeri u nekom trenutku ponovite nešto što je već rekao jer ćete ostaviti dojam osobe koja pažljivo sluša sugovornika.
8. Ne vodite intervju Muškarcu nemojte postavljati previše pitanja. Uzastopnim pitanjima osjećati će se kao da je na razgovoru za posao, a vjerujte takav razgovor mu neće ostati u lijepom sjećanju.
9. Izbjegavajte preozbiljne teme Razgovor o politici, religiji ili nekoj drugoj ozbiljnijoj temi ne preporuča se na prvom spoju. Djelovati ćete previše ozbiljno, a ako ste naletjeli na muškarca s kojim ne dijelite mišljenje, velika je vjerojatnost da ova rasprava neće dobro završiti.
10. Nemojte pokazati nervozu Ako ste u prisustvu muškarca koji vam se dopada, sasvim je normalno da ste nervozni, ali to nikada ne smijete priznati. Nemojte se niti šaliti na račun vlastite nervoze. Budite samouvjereni, opušteni i cijelo vrijeme razgovarajte i nervoza će pasti u drugi plan.
