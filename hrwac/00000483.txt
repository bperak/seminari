Akupresurne točke za ženske tegobe
Tegobe u reproduktivnom sustavu mogu se ublažiti pritiskom na određene akupresurne točke. Kad prstima pritišćemo određene točke na tijelu, uklanjaju se blokade protoka energije u organima
Točke za reproduktivne organe
Ispod ručnog zgloba, s obje strane zapešća, nalaze se po tri točke vezane uz reproduktivni sustav. Jednako tako, nalaze se i oko skočnog zgloba.
Njihovim stiskanjem ili energičnim trljanjem, primjerice, možemo uravnotežiti rad jajnika i maternice, dovesti do redovitog menstrualnog ciklusa te smanjiti ili sasvim ukloniti menstrualne bolove.
To je i jedan od razloga zašto žene u Indiji nose puno narukvica i nanognica upravo kako bi potaknule rad reproduktivnog sustava. Kako se nakit miče pri svakodnevnim aktivnostima, tako se aktiviraju i te točke.
Nema nuspojava
Imajući na umu da je akupresura potpuno neškodljiva i da brzo daje rezultate, već danas možete početi pritiskati točke. Uz duboko disanje, željenu točku stišćite vrškom palca svaku sekundu tijekom jedne minute (stisni-opusti-stisni-opusti...). Jedna minuta je dovoljna za aktivaciju točke. Podulje tiskanje moglo bi dovesti do neželjenih nuspojava, poput gubitka povezanosti između te točke i pripadajućeg organa. Zatim krenite na sljedeću točku.
Znajte da se ništa loše neće dogoditi čak i ako stisnete točke organa koji su u savršenom stanju. Kada tijekom pritiskanja ne osjećate bol, a pod pretpostavkom da stišćete pravilno, znači da je s određenim organom sve u redu. Bol pak upozorava na moguće blokade (poput oslabljene cirkulacije, nataloženih toksina i sl.) u određenom organu ili sustavu.
Ne treba odmah pomisliti na najgore, nego pokušati shvatiti što nije u redu s određenim organom te zašto i kako možemo, osim akupresurom, steći optimalno zdravlje. Akupresuru nikad nemojte izvoditi na mjestima gdje su otvorene rane, masnice, otekline, opekline, proširene vene.
Trudnicama se ne smiju stiskati točke po abdomenu i određene točke po nogama i za njih je bolje da se najprije konzultiraju s iskusnim akupresurnim terapeutom.
