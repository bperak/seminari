CroadriaINVEST &gt; Osnovni cilj projekta jest neposredno povezivanje poduzetnika i ulagača
Alternativni izvor financiranja
Autor: G. K. 18.00, 07.05.2013.
Ilustracija
Croadriainvest središnji je portal za poticanje i privlačenje ulaganja utemeljen od strane vodeće savjetničke tvrtke u Hrvatskoj - Centra za poduzetništvo Zagreb. Portal je osmišljen primarno kako bi privukao potencijalne investitore iz inozemstva.
Portal je dostupan na internetskoj adresi www.croadriainvest.com na kojoj se nalazi čitav niz informacija potrebnih stranim i domaćim investitorima kao i niz informacija o malim i srednje velikim tvrtkama te projektima koji su spremni za financiranje.
Ideja o pokretanju ovog portala proizašla iz niza razgovora s poduzetnicima koji su često isticali da imaju razvijene projekte koji bi imali odličan uspjeh na tržištu no iste ne mogu provesti jer im nedostaju potrebna financijska sredstva za rea ¬ lizaciju. Projekt su podržale mjerodavne hrvatske institucije.
Što CroadriaINVEST može učiniti za vas?
Ekspertni tim CroadriaINVEST spremna je organizirati posjete potencijalnih investitora na investicijske lokacije, pružiti podršku u procesu izdavanja svih rele ¬ vantnih dozvola, pružiti pomoć u primjeni različitih poticajnih paketa te osigurati podršku nakon provedbe investicijskog projekta. Promocija prema investitorima provodi se putem informacija koje se dostavlja-ju veleposlanstvima stranih zemalja u Hrvatskoj te gospodarskim udruženjima i predstavništvima stranih tvrtki u našoj zemlji. Namjera je da portal postane sre-dišnje mjesto malih i srednje velikih poduzetnika na kojem bi objavljivali projekte, ideje ili inovacije kako bi ulagači mogli birati, najpovoljnije projekte za ulaganje.
Kako portal funkcionira u praksi?
Ako je poduzetnik zainteresiran za objavu svoje ponude na portalu, djelatnici portala mu dostavljaju upitnik u koji se upisuju osnovne informacije o projektu za koji traži financiranje.
Svi podaci iz upitnika prevode se na engleski jezik te se putem operatera portala objavljuju u jednoj od predviđenih rubrika.
U slučaju zainteresiranosti investitora za bilo koji projekt isti se provjerava putem službenih servisa Hrvatske gospodarske komore te se nakon provjere povezuje s poduzetnikom. Poduzetniku se, po potrebi, nudi sva pravna i ostala stručna po ¬ moć tijekom realizacije projekta.
Kome CroadriaINVEST može pomoći?
Važno je naglasiti da je sav postupak prikupljanja podataka, obrade, prijevoda, prikupljanja ponuda te provjere investitora besplatan što portal čini vrlo atrak-tivnim za domaće poduzetnike.
CroadriaINVEST otvorena je za tvrtke koje traže kapital za proširenje postojećih kapaciteta ili vlastite proizvodnje, tvrtke koje imaju nove investicije, tvrtke koje traže investicijskog partnera te tvrtke koje vlastito franšizno poslovanje žele proširiti izvan Hrvatske.
Poseban naglasak je i na traženju investicijskog interesa za tvrtke inovatore od-nosno idejne proizvode ili usluge koji se ne mogu komercijalizirati u Hrvatskoj.
Objava predloženih projekata ovisi o njihovoj kvaliteti i spremnosti za realizaciju
CroadriaINVEST planovi
Sada se na portalu nalazi dvadesetak projekata u ukupnoj vrijednosti od 150 mln. eura. Iz CroadriaINVEST očekuju do kraja godine prikupiti tridesetak kvalitetnih projekata spremnih za investiranje. U pripremi su informativni skupovi i predavanja kako bi se javnost upoznala s namjenom portala. Portal je u pogonu od početka ove godine. Među zainteresiranim tvrtkama koje su oglasile vlastite projekte putem portala su tvrtke iz industrije roba i usluga, turizma te drvne industrije.
CroadriaINVEST partner je Udruge inovatora Hrvatske te izravno pomaže kako, na komercijalizaciji inovacija objedinjujući vlastita znanja i kompetencije, tako i pružanju potpore u traženju investicijskog interesa za tvrtke inovatore, idejne proizvode ili usluge koji se ne mogu realizirati u Hrvatskoj.
Centar za poduzetništvo Zagreb
Portal je pokrenuo Centar za poduzetništvo Zagreba. On je osnovan 1989. godine i svoji se radom u Hrvatskoj i regiji nametnuo kao referenca u izradi studija izvedivosti, upravljanju projektima i usmjerenom obrazovanju poduzetnika i menadžera.
Korisnici usluga tvrtke su državne institucije, lokalne samouprave te mali i srednji poduzetnici orijentirani na uspostavu učinkovitih i konkurentnih poslovnih politika.
Centar posjeduje niz domaćih i međunarodnih certifikata, kao što su Certifikat za pripremu projekata Europske unije (Business Innovation Center Budapest) te certifikate institucija kao što su Deloitte Touche i US AID.
Početkom 2011. godine Centar pokreće središnji portal za poticanje i privlačenje ulaganja croadriainvest.com
