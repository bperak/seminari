Pokrovitelji
Sponzori
Medijski pokrovitelji
Ekipe
Raspored utakmica
Zabavni program
Dražice rekordno
Nedjelja, 25 Travanj 2010 19:27
Prikupna stanica u Dražicama oborila rekord sa najviše prikupljenog otpada na jednoj stanici.
Teško je riječima opisati toplu dobrodošlicu našoj akciji na jedinoj stanici izvan područja Grada Rijeke. Zahvaljujući predsjedniku KK Dražice Jelenje, g. Branku Čubeliću bilo je dovoljno samo 3 dana oglašavanja putem 6 plakata da se obore svi mogući rekordi o količini prikupljenog otpada na jednoj stanici.
Dolaskom na dogovoreno mjesto u jutarnjim satima dočekala nas je nevjerojatna slika; nekoliko stotina kilograma raznog otpada. Dočekala nas je slika koja je do kraja dana narasla do tonažnih razmjera.
Autima, kombijima, kariolama i svim mogućim prijevoznim sredstvima, mještani Dražica tokom cijelog dana donosili su toliko spominjani otpad. Efekt internetskog oglašavanja akcije u Dražicama bio je iznad svih naših očekivanja, ali čuđenje nije potrajalo dugo. Naime, po količini stare kompjuterske opreme sa sigurnošću možemo reći da su mještani Dražica jedni od kompjutersko najopremljenijih stanovnika naše regije (naravno, pod uvjetom da su odbačena računala zamijenili sa novim).
Pred kraj akcije za pomoć oko transporta pomogli su nam i članovi DVD-a Jelenje čiji je čudnovati kamion praktički spasio cijelu akciju. Transport do Rijeke trajao je do 22:00 h i vjerojatno bi još danas prevozili sirovine da nam Vatrogasci nisu pomogli.
Na kraju možemo reći da je prikupljeno zasigurno više od 1000 kg e-otpada, oko 800 kg papira te 400 tinjak boca. Rekord jedne stanice.
KK Jelenje Dražice, Općina Jelenje, DVD Jelenje i svi donatori otpada veliko Vam hvala na ovakvom odazivu i pomoći. Pozitivno ste nas šokirali i zadužili da turnir bude organiziran na najvišem mogućem nivou.
