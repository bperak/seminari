Poštovani, zanima me da li mogu pristupiti tehničkom pregledu vozila i produženju registracije vozila ukoliko auto glasi na tuđe ime i koje sve dokumente moram ponijet?
Što se tiče pristupa tehničkom pregledu vozila, važno je napomenuti da osoba koja je vlasnik vozila ne mora nužno biti prisutna pri tehničkom pregledu i produžetku registracije vozila pod uvjetom da pri sebi ima važeću osobnu iskaznicu vlasnika vozila, svoju osobnu iskaznicu, knjižicu vozila i prometnu dozvolu. Za produžetak registracije vozila potrebno je imati i novu policu osiguranja vozila koju također s istim dokumentima možete sklopiti kod nas.
Poštovani, gotovo svake godine tehnički pregled vozila obavljam u drugoj stanici jer nigdje nisam naišao na ljubazno osoblje. Imam stariji automobil i svaki put mi djelatnici na ispitnoj stanici nađu probleme na vozili zbog kojih moram naknadno ulagati u vozilo i dolaziti na novi pregled što mi dodatno oduzima vrijeme. Da li vaši članovi Autokluba imaju pogodnosti i da li lakše prolaze na tehničkom?
Zahvaljujemo Vam na pitanju. Mnogi članovi ali i vozači koji nisu članovi našeg kluba već godinama dolaze u našu stanicu na tehnički pregled vozila i odlaze zadovoljni. Moramo ipak napomenuti da članovi nemaju poseban režim na tehničkom pregledu jer važnost sigurnosti u prometu nadilazi našu želju da izlazimo u susret našim članovima po tom pitanju. Ipak, Auto klub Siget svima koji se odluče na tehnički pregled kod nas može ponuditi servis vozila i povoljne rezervne dijelove pa se kvar može popraviti u najbržem roku i na brz način vozilo vratiti na cestu. Stoga Vam možemo preporučiti da kod nas dođete na tehnički pregled, a ukoliko je vozilo starije i ima većih kvarova, naši mehaničari ponuditi će Vam sigurno brz i povoljan popravak vašeg vozila. Također, nakon jednom obavljenog tehničkog pregleda kod nas, savjetujemo Vam da i slijedeće godine dođete i date nam svoje povjerenje
Putujem u inozemstvo, da li mi treba međunarodna vozačka dozvola za koju mi je prijatelj kazao da je obvezna i gdje se ona može izvaditi?
Međunarodna vozačka dozvola je isprava kojom vozač dokazuje pravo da upravlja vozilom kada se nalazi u inozemstvu. Međunarodna vozačka dozvola ustvari je prijevod nacionalne vozačke dozvole na pet stranih jezika (engleski, njemački, francuski, španjolski i ruski), a potrebna je u slučaju da želite u nekoj stranoj državi upravljati vozilima s njihovim regitsracijskim oznakama. Dakle ukoliko idete kod rodbine ili prijatelja, primjerice u Njemačku s vlakom ili autobusmo, a ondje se namjeravate služiti njihovim vozilom, potrebno je izvaditi međunarodnu dozvolu. Slično je i i iznajmljivanjem rent-a car vozila u stranim državama jer vam bez ovakve dozvole nijedna kuća neće dati auto na raspolaganje. Ista dozvola potrebna je našim građanima ukoliko sa svojim vozilom idu u Ujedinjeno Kraljevstvo, Irsku, Portugal, Španjolsu, Rumunjsku, Bugarsku, Grčku, Tursku, bivše zemlje Sovjetskog Saveza, zemlje Beneluksa i Skandinaviju te u sve ostale izvaneuropske zemlje. Inače za njeno izdavanje potrebno je priložiti važeću vozačku dozvolu, osobnu iskaznicu i putovnicu, dvije fotografije 30 x 35 mm, te platiti naknadu od 170 i 20 kuna. Međunarodnu vozačku dozvolu s nabrojenim dokumentima možete dobiti i u AK Siget.
