Ponekad pisanje Linux aplikacija za različite distribucije može postati problematično. Kao potencijalno riješenje problema neujednačenosti distribucija nastupa LSB - Linux Standards Base.
LSB do sada nije uspijevao ispuniti očekivanja te je prolazio gotovo neprimjetno, no ovaj su se put proizvođači softwarea daleko više zainteresirali i pokazali su značajnu želju za razvijanjem aplikacija za LSB-om usklađene Linux distribucije.
PCLinuxOS je desktop Linux distribucija namijenjena osobnom korištenju, koju odlikuju jednostavnost i prilagodljivost. Distribuiran je kao Live CD koji se lagano instalira na hard disk ili na USB memorijskim stickovima. Upravljanje paketima je bazirano na APT-u te dodatno olakšano pomoću Synaptic grafičkog sučelja. Zanimljiv je i alat zvan mklivecd koji omogućuje korisniku kreiranje Live CD na temelju trenutnog stanja na disku.
Nedavno je stvorena PCLinuxOS zajednica Srbije koju možete posjetiti na njihovim web stranicama te tako dijeliti pitanja, iskustva i savjete s drugim korisnicima ove popularne distribucije.
Linus Tovalds nije samo zaslužan za razvoj Linux kernela već i za motiviranje i koordiniranje slobodnog vremena veoma velikog broja ljudi koji rade na razvoju ovog operacijskog sustava.
Danas ga nalazimo u intervjuu kao Geek of the week, u kojem ga Richard Moriss ispituje o pitanjima samog dizajna kernela, licencama, softwareskim patentima, Microsoftu te mnogim drugim zanimljivim temama.
Svega par dana nakon izlaska 2.6.26 verzije Linux kernela je Linus Torvalds potiho, preko vikenda, izdao nadogradnju koja omogućuje bolju podršku virtualizacijskim strojevima baziranih na kernelu, dodan je kernel debugger, a poboljšana je podrška za web kamere, kao i za One Laptop Per Child.
Nadogradnja isto tako donosi podršku za PCI Express Active State Power Management te ranu verziju podrške za nadolazeći 802.11 s mesh standard.
Druga beta verzija Flash Playera 10 dolazi sa podrškom za kamere koje su pod Video4Linux v2 API-jem. Podrška naravno nije potpuna te su svi korisnici pozvani da izvrše manja testiranja i jave rezultate.
Namještanje Windows drivera preko NDISwrappera ponekada može biti malo složeniji posao, pogotovo za ljude koji se tek prvi puta susreću s ovom problematikom.
Tu uskače Auto-NDISwrapper čija je glavna zadaća automatizirati proces deaktivacije postojećih drivera, pronalaženje adekvatnih windows drivera preko interneta te instaliranje istih pomoću NDISwrappera.
Riječ je o malenoj Python skripti koja je za sada tek u 0.1 verziji, a čije su nade uvelike olakšati dobivanje podrške za nepodržane bežične kartice na GNU / Linuxu.
Kroz prošlih par mjeseci vidjeli smo tri izdanja kandidata za 1.0.17 verziju ALSA-e, a danas nam dolazi i konačno izdanje ove verzije.
Tu su poboljšanja u Oxygen driveru koji se koristi u par visoko-kvalitetnih zvučnih procesora, kao i u HDA codecu. Mnogo je APU-a dodano u listu podržanog hardwarea no na žalost Creative X-Fi serija, neovisno o nadama, još uvijek nije podržana.
Nakon devetog izdanja kandidata stiže nam i finalna verzija 2.6.26 Linux kernela.
Od 2.6.26 - rc9 se razlikuje ponajviše po dopunjenoj dokumentaciji te nizom manjih izmjena, a novosti koje donosi su podrška za read only bind mounts, x86 PAT, PCI Express ASPM, podrška za OLPC te mnogo novih drivera.
Detaljan popis izmjena možete pronaći ovdje, a službenu objavu pročitajte na mailing listi.
