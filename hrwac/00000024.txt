Svi aditivi, ambalaža i ostali potrebni repromaterijali nabavljaju se od provjerenih dobavljača, što je osigurano pratećom dokumentacijom (certifikati, potvrde o ispravnosti, namjeni sirovine za uporabu u prehrani). Voda, led koji se koriste u proizvodnji također su ispitani i provjereni sukladno zakonskoj regulativi u vidu Izvješća o mikrobiološkoj i kemijskoj kvaliteti vode koja se koristi. 
Standardi 
Nagrade i medalje 
Naši proizvodi su do sada osvojili nekoliko zlatnih i srebrnih medalja, što je dokaz naše tradicije i kvalitet vrhunskih proizvoda. I dalje ćemo se truditi osvajati prva mjesta na natjecanjima, sajmovima i izložbama, te konstantno dokazivati kvalitetu Slavonskih delicija iz naše proizvodnje. 
Dobro došli u Meso-rad 
Tvrtka Meso-rad osnovana je 2007. godine s osnovnom djelatnošću proizvodnje mesa i mesnih prerađevina, sa posebnim naglaskom na proizvodnju slavonskih delicija kao što su kulenova seka, slavonska domaća suha kobasica, slavonska suha šunka, slavonska domaća suha slanina, čvarci i dr. Tvrtka je smještena u Ceriću, gdje se obavlja sva proizvodnja u suvremenom proizvodnom pogonu. Strateške odrednice našeg poslovanja temelje se na spoju višestoljetne tradicije i ljubomorno čuvanih obiteljskih receptura sa suvremenom tehnologijom i modernim standardima proizvodnje. Prije svega, fokusirani smo na vrhunsku i beskompromisnu kvalitetu proizvoda, koji ne sadrže konzervanse ni umjetne dodatke, jer želimo graditi brand koji će biti prepoznat u cijeloj Hrvatskoj. Orijentirani smo prema onim kupcima koji znaju što je vrhunski gastronomski doživljaj i koji cijene začinjene i pikantne slavonske okuse. Zbog njih biramo samo provjerene dobavljače, koji jamče kvalitetnu sirovinu prema svim suvremenim kvalitativnim zahtjevima. Puno pažnje polažemo na naše zaposlenike, posebno na neprekidnu izobrazbu i motiviranje zaposlenika sa ciljem aktivnog sudjelovanja u svim procesima poslovanja. Trenutno je u tvrtki zaposleno 20 djelatnika. Tvrtka Meso-rad je 2011. god. odlukom članova Društva preoblikovana iz društva s ograničenom odgovornošću u dioničko društvo sa temeljnim kapitalom od 13.310.200,00 kn. Ponosni smo na naš proizvodni pogon gdje se odvijaju vrlo složeni i tehnološki zahtjevni procesi, pod neprekidnim nadzorom tehnologa. Također, jako puno pažnje posvetili smo i higijenskim standardima hrane. U mjesecu veljači 2010. godine u tvrtki Mesorad dokumentiran je, uveden i primjenjuje se HACCP sustav upravljanja u skladu s najvišim međunarodnim standardima, koji našim klijentima potvrđuje sigurnost i kvalitetu naših proizvoda. Nakon dobivenog HACCP certifikata, započeli smo sa uvođenjem certifikata ISO 9001 i " Hrvatska kvaliteta " odnosno, " Izvorno Hrvatsko ". Kao dokaz vrhunske kvalitete naših proizvoda svjedoče i osvojene dvije zlatne i jedna srebrena medalja na EKO VET sajmu u Bizovcu, kao i zlatna, srebrna i brončana medalja na međunarodnom sajmu u Novom Sadu, što potvrđuje ispravnost naše poslovne politike. Posebno vjerujemo u društveno odgovorno poslovanje, stoga se trudimo biti pouzdan i proaktivan partner svim našim zaposlenicima, kupcima i dobavljačima, ali i široj zajednici. Proizvode distribuiramo putem veleprodajnih partnera diljem Hrvatske. Naše proizvode možete kupiti u prodajnim centrima Konzuma, Kauflanda, Bille, Plodina, Boso, Velepromet,... 
Meso namijenjeno za preradu u polutrajne i trajne suhomesnate proizvode odvozi se iz prostora za obradu u pokretnim procesnim kontejnerima u prostor za solenje i salamurenje. Ovisno o namjeni i vrsti proizvoda vrši se vlažno salamurenje ubrizgavanjem salamure (injektor) ili suho solenje. Usoljeno i salamureno meso u kontejnerima ostaje ovisno o vrsti proizvoda od 5 do 21 dan. Prostor solenja / salamure također je kontroliran i temperatura ne prelazi 4 C. Nakon soljenja / salamure vrši se odsoljavanje i dalje ovisno o vrsti proizvoda neki proizvodi idu na dimljenje (dimljeni vrat, šunka) ili samo u prostore za zrenje. Za proizvodnju trajnih kobasica (kulenove seke, slavonske, srijemske kobasice) koristi se dobro rashlađeno i ocijeđeno meso (cca 1 c) koje se usitnjava na stroju za usitnjavanje mesa Vuk / kuter ovisno o vrsti kobasice određuje se veličina komadića mesa Ø 8 - 10 mm. U trajne kobasice ako se dodaje masno tkivo onda se dodaje čvrsto masno tkivo u količini do 10 %. Nakon usitnjavanja slijedi mješanje u mješalici, kao dodaci koristi se kuhinjska sol i prirodni začini (mljevena paprika, češnjak) u postotku prema recepturi. Zatim se smjesa puni isključivo u prirodne ovitke ovisno o vrsti kobasice (svinjsko slijepo crijevo, debelo crijevo i svinjsko tanko crijevo). Poslije nadijevanja trajne kobasice se odvoze u prostor gdje se vrši hladno dimljenje istih koje se također kontrolira (temperatura, vlažnost, cirkulacija zraka). Poslije dimljenja kobasice se stavljaju u komore za zrenje koje se provodi u dvije faze pod kontroliranim uvjetima temperature i relativne vlažnosti zraka. 
