Dejan Špoljar oborio Guinessov rekord 
Kategorija: Moto svijet 
Napisao: KikiR6 
Dejan Špoljar najbolji stunter u Hrvata uspio je oboriti Guinessov rekord u vožnji na zadnjem kotaču bez ruku sa nogama preko volana, još se samo čeka priznaje istog, naime stari rekord iznosio je 89 metara a Dejan je uspio odvoziti preko 137 m. 
Dejan je stunt (freestyle) vozač motocikla u klasi enduro. Dejan se bavi moto stuntom od malih nogu. Rođen je 1981. godine, a živi u Zaprešiću, selo Jablanovec. Prvi motocikli s kojima se susreo bili su Tomosi od 50 ccm, a 2003. godine kupio je novi motocikl Yamaha XT600e tešku 160 kg i najveće snage 40 KS. Taj motocikl je enduro, ali ga je sam preradio u super moto. Već nakon par dana od kupnje počeo je motocikl kao od šale dizati na stražnji kotač, ali bilo je tu i padova,............ kako kaže, svaki pad jedan dio na motociklu s Yamahe odlazi na otpad, i tako je sam učio, sam popravljao i sam prepravljao motocikl na kojem vozi i danas. 
Vožnja samo na stražnjem kotaču motocikla za Dejana je mačji kašalj i služi mu samo za zagrijavanje... Jedini je koji vozi motocikl na stražnjem kotaču, a pri tom nema uopće prednjeg kotača na motociklu 
Dejan Špoljar bavi se moto stuntom profesionalno skoro 3 godine, ali kako sam kaže ovu godinu mu je stvarno krenulo, i to na veliko. Od kada je svoju Yamahu prepravio u pravi stunt motocikl sa zaštitama za pogonski agregat, duplim kočnicama, zaštitinim roll barom, velikim lančanikom počeo je izvoditi sve zahtjevnije i kompliciranije, a samim time opasnije i atraktivnije akrobacije. Dejan često ide po moto susretima, street race, vozi za skupinu Crazy Cars Auto Moto Show, a prije toga bio je tri puta prvak Hrvatske. Dejan Špoljar pravi je virtuoz na dva i jednom kotaču svog motocikla, a kada pomislite da vas ničim ne može iznenaditi, onda sve te kompleksne figure ponovi sa suputnicom djevojkom Mateom Vlašić na motociklu. 
Lakoćom izvodi komplicirane figure, a vozi motocikl unatrag po cesti, vozi motocikl zajedno sa djevojkom Mateom Vlašić na stražnjem i prednjem kotaču, na stražnjem kotaču osim sebe može povesti i tri djevojke, a vrhunac je vožnja na stražnjem kotaču dok sjedi na upravljaču okrenut s nogama prema naprijed Dejan je prije četiri godine postavio rekord kada je 30 km bez prekida vozio motocikl samo na stražnjem kotaču. U planu ima postaviti rekord vožnje samo na stražnjem kotaču motocikla na udaljenosti od 100 km, no za to će mu trebati pomoć sponzora. Samouki profesionalac moto stunter Dejan Špoljar za sada ima potporu sponzora Yamaha Delta Team, Šepić commerce, Eloda, Auspuh Lastovčić Trebao bi još sponzora, ali on je velik entuizijasta, i kako kaže živi za moto stunt i svu slobodnu energiju unosi u vježbanje i nastupe. Razmišlja i o novim trikovima, ali za to bi mu trebao i novi motocikl kao što je Yamaha R6, eh samo kad bi se našlo malo sponzora Ako je netko zainteresiran za njegov super atraktivan show može mu se javiti na kontakt 091 / 504 53 96 i uvjereni smo da nećete požaliti, a najbolja preporuka za vrhunski show su fotografije uz ovaj članak. 
