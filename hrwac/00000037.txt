Ovdje će te moći saznati sve o povijesnoj postrojbi " Kostelska pištola-Keglevićeva straža " 
Manifestacija Kostelska Uskrsna pištola 2013. godine 
Ove godine " Kostelska Uskrsna Pištola " prvi put se održava pod zaštitom Ministarstva kulture Republike Hrvatske. Naime za one koji ne znaju Uskrsno pucanje iz pištola zaštićeno je kao nematerijalna kulturna baština RH te je kao takva jedina istinska Uskrsna manifestacija popračena pucnjevima iz pištola. 
Tradicionalno neslužbeni početak Uskrsnih svečanosti za nas počine Velikom Srijedom u prostorijama " Kostelske pištole - Keglevićeve straže Kostel " gdje je za naše stare streljače pripremljen domjenak u čast njima što su očuvali našu zaštićenu kulturnu baštinu do današnjih dana. 
U popodnevnim satima Velikog Petka " Dubrovački Trombunjeri " ušli su u Kostel s dobrim željama i pozdravima iz prijateljskog nam Grada Dubrovnika. Subotnje jutro bilo je rezervirano za dolazak Požeške Građanske straže, Gradske straže Bakar te po prvi puta Frankopanske Garde Ogulin. 
Ove godine smo odlučili iznenaditi postrojbe koje su nam došle za Veliku Subotu i Uskrs te smo ih odveli u obnovljeni Veliki Tabor, koji je plijenio pozornosti dragih nam gostiju. Uz stručnu voditeljicu Dvorca koja je svima ispričala legendu o Veroniki Desinićkoj te raskoš oružja i starina u Velikom Taboru posjet je bio pun pogodak. 
Netom nakon obilaska Velikog Tabora postrojbe su se uputile u Grad Krapinu na tradicionalan mimohod ulicama grada te svečano primanje kod županice Sonje Borovčak, koja je ujedno i nad zapovjednica PP KZŽ " Kostelska pištola-Keglevićeva straža Kostel ". Ugodno provedeno vrijeme s županicom brzo je prošlo, a protokol nas nije čekao. Uslijedilo je fotografiranje kod spomenika Ljudevitu Gaju te odlazak na svečani ručak. 
Nažalost ove godine pratila nas je kiša kroz Veliku Subotu i Uskrs te je čin otvorenja manifestacija ostao uskraćen podizanjem zastave od strane uniformiranih članova PP KZŽ " Kostelska pištola-Keglevićeva straža Kostel " koji su zbog uniforma i daljnjeg protokola morali se sakriti od kiše s ostalim postrojbama. 
Kiša nije mogla spriječiti tradiciju staru 490 godina, te su nakon otvaranja manifestacije pucnjevi kostelskih pištola prolamali nebo nad Kostelom i daljnjom okolicom dugo u noć. Da naši gosti i pucači nebudu gladni i žedni pobrinuli se stanovni Kostel Brega s domaćinom Antunom Gajšakom koji su pripremili hrane, kolača ića i pića u obilju te im se ovim putem zahvaljujemo na prekrasnom gostoprimstvu. 
Nakon pucanja i otvaranja manifestacije te okrijepe vrijeme je žurilo dalje, a s njime i naš protokol. Ove godine misno slavlje Velike Subote, odnosno " Služba svjetla " započela je u 19 sati na kojoj su nazočile sve povijesne postrojbe i streljači. Ono što je interesatno da je Crkva Svetog Mirka vjerovatno jedina u koju mogu ući naoružani civili. 
U ranu Uskrsnu zoru nažalost većina mužara nije proparala nebo i pratila ljude do Crkve Svetog Mirka zbog kiše koja je neumorno padala kao iz kabla. Kako nas već 489 godina nije ništa spriječilo da svojim pucnjevima obilježimo najveći Katolički blagdan tako je bilo i po 490. put. Pračeni jakim vjetrom i kišom streljači iz Kostela i okolice jutarnjicu su obilježili svojim pucnjevima. Za vrijeme pucanja naše drage gospođe pobrinule su se da nas na doručku dočeka blagoslivana hrana te smo se nakon što je misa završila zajedno sa svojim obiteljima zaputili kućama. 
U subotu 6.4.2013. godine s početkom u 17 satu Gradskoj knjižnici, Gradsko vijeće održalo je svečano sjednicu uz nazočnost velikog broj uzvanika i građana. Cijelu sjednicu počasnu stražu držali su članovi Križevačke djevojačke straže, Hrvatski Sokol Vinkovci i PP KZŽ " Kostelska pištola - Keglevićeva straža Kostel ". Za osobiti uspjeh u razvoju društvenih odnosa i unaprijeđenje kulturne baštine zahvalnicu je dobio predsjednik " Kostelske pištole - Keglevićeve straže Kostel " Milan Flegar. 
Tradicionalno na Bijelu nedjelje koja je ujedno i dan Grada Pregrade rezervirano je za postrojavanje i smotru povijesnih postrojbi ispred Gradskog poglavarstva Grada Pregrade te mimohod do groblja i polaganje vijenaca uz paljenje svijeća za sve poginule kod centralnog križa. Gradonačelnica Vilmica Kapac izvršila je smotru postrojbi. 
Drugu godinu zaredom nakon obnove Tabora udomačili smo se u Velikom Taboru. Naša domaćica nas je ljepo dočekala i pomno nam ispričala povijest i anegdote Velikog Tabora, što su naši gosti ljepo prihvatili. Kako je običaj da svake godine drugi članovi postrojbi dolaze to su uvijek nova oduševljenja starinama, oružjem i poviješću Velikog Tabora 
S obzirom na naporan program red je došao da postrojbe odu na svečani ručak na kojem nam se prodružila Gradonačelnica Vilmica Kapac. Kako je vrijeme odmicalo, ljepše vrijeme nam je dolazilo te smo morali krenuti put Kostel Brega. Na Kostel Bregima u 15:30 upriličen je mimohod povijesnih postrojbi. U mimohodu su sudjelovale sljedeće postrojbe: Križevačka djevojačka straža, Varaždinska građanska garda, Turopoljski Banderij, Karlovačka gradska straža, Viteški red Žužemberk, Zrinska garda Čakovec, Trenkovi Panduri, Rudarska četa Ivanec, Hrvatski Sokol Vinkovci i PP KZŽ " Kostelska pištola-Keglevićeva straža Kostel ". 
Na Kostel Bregima pucnjevi su odzvanjali do dugo u noć. Uz pucnjeve Kostelskih pištola svoju pucačku sposobnost dokazao je top Zrinske garde koje je nakon obnove testiran u Kostelu. Fešta svih postrojbi u našim prostorijama trajala je do dugo u noć uz pjesmu Tamburaškog sastava " Aduti " 
