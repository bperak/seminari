BLOG
18. kolovoza 2010.
Humanitarna kupaža " Zajedno 2006 "
Vrhunsko crno vino " Zajedno 2006 " zajednički je proizvod Vinogradarstva i podrumarstva Krauthaker i revije Svijet u čaši. Dio prihoda od prodaje na tržištu ograničene serije ovog vrhunskog vina, kao i cjelokupni prihod na aukciji vina 15. studenoga 2010. namijenjen je zakladi Kap za slap.
Prije četiri godine od najboljih grozdova sorti cabernet sauvignon, merlot, syrah i malbec napravili smo vrhunsko crno suho vino " Zajedno 2006 " koje je brižljivo njegovano u barrique bačvici. Nakon što je vino doseglo svoj vrhunac, napunili smo magnum boce (zapremina 1,5 l) i dio toga vina ponudili tržištu, a 15 boca s potpisima poznatih osoba ponudili od 15. srpnja na aukciju čiji je cjelokupni prihod namijenjen zakladi Kap za slap čiji su osnivači 11 udruga osoba s invaliditetom s područja Dalmacije. Pored aukcije potpisanih vina, od svake boce prodane na tržištu 5 Eura u kunskoj protuvrijednosti biti će uplaćeno na žiro račun Zaklade. Vino " Zajedno 2006 " napravljeno je u suradnji s revijom o vinima i kulturi vina Svijet u čaši te sponzorima.
Potpisane boce vina Zajedno 2006 čuvaju se do završetka aukcije u našem podrumu u Kutjevu.
Humanitarna svrha
Prijave za aukciju vina " Zajedno 2006 " potrajati će do 15. studenoga 2010. kada će na završnom događaju za boce s potpisima poznatih osoba licitirati svi prijavljeni licitatori koji na žiro račun Zaklade kap za slap 2340009 - 1110312616 uplate 40 kuna kao polog i garanciju ozbiljnosti. Početna cijena boce na aukciji je 400 kuna. Više o samom licitiranju i cjelokupnoj aukciji pročitajte na internetskoj stranici Zaklade, gdje možete pronaći i on-line obrazac prijave.
Ukoliko se želite prijaviti na aukciju putem pošte ili telefaks uređaja, obrazac možete dobiti u Zakladi kap za slap. Za sve dodatne informacije možete se obratiti na e-mail: info@zaklada-kapzaslap.hr odnosno na telefon 091 7227 615 gospođi Mireli Pigler.
Autogrami poznatih na bocama
Magnum boce vrhunskoga vina Krauthaker " Zajedno 2006 " potpisali su predsjednik države Ivo Josipović i bivši predsjednik Stjepan Mesić, pjevači Mirko i Toni Cetinski, Oliver Dragojević, Krunoslav Kićo Slabinac, glumac Vedran Mlikota, a dio slapa dobrote čine i potpisi članova rukometnog kluba Zagreb Croatia osiguranje, Slavena Bilića, znanstvenika Ivana Đikića te Tarika Filipovića, Mirka Fodora, Janice i Ivice Kostelić, Duška Ćurlića i Alfija Kabilja. Pogledajte fotogaleriju potpisnika.
Ekskluzivna serija nagrađena zlatom
Kao garancija kvalitete ovoga vina te vrhunskoga užitka za nepce dolazi i zlatna medalja s nedavno održanoga natjecanja Emozioni dal Mondo Bergamo. Radi se o vinu koje je namijenjeno dužem odležavanju, a napunjeno je ukupno 150 magnum boca.
Vino su, pored ostalih, kušali direktor Instituta Master of Wine sa sjedištem u Londonu i direktor austrijske vinske akademije dr. Josef Schuller koji je posjetio naš podrum u društvu s uglednim austrijskim enolozima i vinarima Erichom Krutzlerom i Aloisom Grossom. Dr. Josef Schuller, kao i njegovi austrijski prijatelji, za vino su imali samo riječi pohvale.
The Challenge International du Vin je jedno od najvećih svjetskih natjecanja i događaja u svijetu vina. Ovo prestižno natjecanje održava se svake godine u Francuskoj, a pristup kvalitativnoj organizaciji dokazuje i ISO 9001 certifikat kojeg ovaj događaj posjeduje. Na 36. po redu natjecanju održanog
