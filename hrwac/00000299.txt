Turski odnosi s Europskom ekonomskom zajednicom započeli su još 1959. godine. No, trebalo je mnogo godina, dok Europsko vijeće nije Turskoj odobrilo status kandidata za članstvo u Europskoj uniji (prosinac 1999).
Europska je unija otvorila pregovore s Turskom u listopadu 2005. godine, ali su se putem pojavili brojni problemi koji su spriječili napredak pretpristupnog procesaâ posebice odnosi Turske i Cipra, ljudska i manjinska prava i sloboda izražavanja.
Od 35 pregovaračkih poglavlja, do sada je privremeno zatvoreno samo jedno poglavlje (znanost i istraživanje). Trinaest je poglavlja otvoreno, no blokirano je otvaranje osam poglavlja zbog turskog neuspjeha da provede Protokol iz Ankare â koji nalaže da na uvoz proizvoda koji dolaze iz Republike Cipar ne smije biti ograničenja, a luka treba biti otvorena za sve brodove sa Cipra.
Otvaranje narednih 11 poglavlja blokirale su Francuska i Republika Cipar, što čini ukupno 19 blokiranih poglavlja. Kako bi pokazala ' dobru volju ', Europska unija je u 2010. godini otvorila nova poglavlja u procesu pridruživanja, povećavajući ukupan broj otvorenih poglavlja na 13. Ta poglavlja uključuju sektore koji se odnose na sigurnost hrane te veterinarske i fitosanitarne standarde.
Burak Erdenir, zamjenik tajnika u turskom Ministarstvu za europske poslove, rekao je kako Ankara nikada nije dobila obećana mjerila (benchmarks) koja su potrebna za otvaranje dva glavna poglavlja â pravosuđe i slobode i temeljna prava (23 i 24).
Pojedini visoki turski dužnosnici požalili su se na pregovarače Europske unije, tvrdeći da potkopavaju napore Ankare i cjelokupni pristupni proces odbijanjem objavljivanja kriterija o određenim poglavljima. To objašnjavaju kao namjeran potez kojime se žele odgoditi pregovori.
' Ne mogu nas se tražiti da ispunimo mjerila koja nam nikada nisu dana i odbacivati Tursku zbog nedostatka političkih reformi â to nema smisla ', kaže Erdenir.
Ako su te činjenice točne, moglo bi doći do ozbiljne zabrinutosti oko samovolje cijelog pristupnog procesa, uzme li se u obzir da su mjerila trebala Ankari biti dostavljena nakon dva screening procesa (2006).
No, Europska komisija priznaje problem. Peter Stano, glasnogovornik povjerenika za proširenje Štefana FĂĽlea, rekao je da će Komisija ' učiniti sve što može da se Turskoj što prije dostave mjerila za otvaranje poglavlja. '
Kako dodaje, Komisija ' vjeruje da je važno da se nastavi raditi na pregovaračkim poglavljima, te da ne treba prekidati tijek pregovora, iako je on ionako tijekom godina bio prekidan zbog nedostatka konsenzusa među zemljama članica. '
' Izgubljena ' mjerila
Turska je zahtjev za članstvom predala 2005. godine, četiri desetljeća nakon prvog pokušaja predavanja zahtjeva. No, proces je zaustavljen zbog otpora Francuske i Cipra.
' Mjerila su nam trebala biti dana kako bismo znali u kojem smjeru treba ići i koje reforme treba poduzeti ', objašnjava Erdenir.
' Mnogo se razgovaralo na sastancima nakon procesa screeninga (op. prije sedam godina), no nakon toga je sve stalo. Turska je svjesna činjenice da se proces usporio, no ovo sada je potpuno drugačija situacija â Unija nam nikada nije poslala ciljeve, ali i dalje nas kritizira jer ne uvažavamo standarde. Ali oni nam nikada nisu dostavljeni '.
U 2012. godini Europska unija i Turska su pokrenule tzv. ' pozitivnu agendu ' kako bi se ponovno uspostavio aktivan proces priključenja. No, ti su napori zaustavljeni za vrijeme ciparskog predsjedavanja Unijom između srpnja i prosinca prošle godine.
Ćinjenica da ciljevi i mjerila povezani s otvaranjem poglavlja 23 i 24 nikad nisu dostavljena Ankari, nameće pitanje transparentnosti procesa pristupanja.
Uspjeh pregovora s Europskom unijom uvelike ovisi o izvještajima screeninga na temelju mjerila koje zemljama kandidatkinjama pružaju reformske smjernice, čime se osigurava da zemlje kandidati provode reforme u skladu s propisima Unije (Kopenhaški kriteriji).
Otvaranje i zatvaranje pojedinih poglavlja ovisi o jednoglasnosti među 27 zemalja članica Unije, kao i konačna odluka da se zaključi sporazum o priključenju, zbog čega je cijeli proces podložan pojedinom nacionalnom vetu i ucjenama.
Mjerila i izvješća o napretku trebaju zemljama kandidatkinjama dati jasnu ideju o tome koje reforme moraju biti ispunjene kako bi se unaprijedio proces pristupanja. Prvi screening proces u Turskoj održan je u listopadu i rujnu 2006. godine, a uključivao je standardnu praksu komparacije turskog zakonodavstva naspram zakonodavstva Europske unije.
Ta su pravosudna mjerila vrlo značajna zbog kritika na račun nedavno donesenog anti-terorističkog zakona, za kojeg se tvrdi da sprječava slobodu govora i tiska, koji je rezultirao zatvaranjem više od 80 novinara.
Težak i dug proces pristupanja
Ćinjenica da Europska unija nije dostavila mjerila sugeriraju na to da se prikazuje netočna slika o stanju u aktualnim pristupnim pregovorima zbog unutarnjih političkih problema u samoj Uniji.
Erdenir kaže da ' to nije samo zabrinjavajuće zbog odnosa prema turskom pristupanju, nego i zato što postaje sve teže računati na Europsku uniju kao pouzdano i legitimno tijelo. '
Početkom 2012. godine, Turska je otvorila 13 od 35 pregovaračkih poglavlja, a privremeno je zatvorila samo jedno.
' Niti jedno poglavlje nije otvoreno u posljednje dvije i pol godine. Gotovo polovica od 35 poglavlja blokirana je po političkoj osnovi. Ćlanstvo u Europskoj uniji bilo koje zemlje pretendenta može biti politička odluka, ali proces pristupanja bi trebao biti tehnički proces s objektivnim kriterijima. Mi samo želimo nastaviti pregovore poput bilo koje druge zemlje kandidatkinje ', zaključuje Erdenir.
Stajališta
Premijer Recep Tayyip Erdogan kritizirao je Europsku uniju zbog različitog odnosa prema svakoj zemlji kandidatkinji i za primjenu dvostrukih standarda prema Turskoj, čime su zbog političkih razloga, blokirana mnoga poglavlja. Erdogan kaže da je pristupanje Cipra 2004. godine moglo imati štetne posljedice za europsko-turske odnose i budućnost proširenja.
' Naša suradnja i solidarnost s europskim zemljama se nastavlja, unatoč tome što nas oni ne prihvaćaju. No, naše želje su usmjerene prema Europi, i želimo da konačno uvidi da 5 milijuna građana Turske želi živjeti u Europskoj uniji. I zato apeliram: ' Nemojte odugovlačiti. Završimo proces ', kaže Premijer.
Turski Ministar za Europsku uniju Egemen Bagis kaže da ' Europska unija i Turska trebaju jedna drugu, i niti jedna nema luksuz reći ' ne ' onoj drugoj '. Bagis također ističe da su sve zemlje članice Unije imale svoje probleme u pretpristupnom procesu, no Turska je čekala 45 godina samo da postane zemlja kandidat. ' S jedne strane, Unija nam govori da moramo raditi na pravnom sustavu i slobodi tiska, a s druge strane nam blokira pregovore. ', kaže Ministar.
Švedski ministar vanjskih poslova, Carl Bildt, izjavio je da ' Turska mora odlučiti što je najbolje za nju. No, kada se Turska priključi Europskoj uniji, Unija će postati učinkovitiji i dinamičniji globalni igrač. Turska je vrlo važan partner â pogledate zbivanja na Bliskom istoku i u Africi i tursku ulogu u to dijelu svijeta '.
