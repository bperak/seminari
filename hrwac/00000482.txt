Svojstva
Proizvod sadrži kompletnu i uravnoteženu kombinaciju esencijalnih masnih kiselina (EFA), vitamina i minerala što rezultira izvrsnim stanjem i izgledom dlake. Esencijalne masne kiseline ne sintetiziraju se u organizmu pa ih je potrebno uzimati hranom. Gama linolenska kiselina: daje elastičnost i fleksibilnost koži. Gama linolenska kiselina je prekursor prostaglandina koji sudjeluje u regeneraciji fosfolipida u membrani fibroblasta i zato djeluje na elastičnost i fleksibilnost kože. Stearinska i oleinska kiselina: štite kožu od nadražujućih tvari, ublažavaju svrbež. Omega 3 ima dvije esencijalne masne kiseline: eikozapentaenske kiseline (EPA) i dokosaheksaenska kiselina (DHA). One su vrlo učinkovite u liječenju dermatitisa, posebno atopijskog dermatitisa. Imaju trombolitička i protuupalna svojstva. Biotin: Ima veliku ulogu u metabolizmu ugljikohidrata, aminokiselina i masti. Nedostatak biotina može uzrokovati dermatitise, bolove u mišićima te blagu anemiju. Inozitol: pripada grupi vitamina B-kompleksa. Važan je za rast dlake, čak kontrolira razinu kolesterola u krvi. Bez dovoljno inozitola kod životinja se može razviti alopecija naročito u području oko očiju. Vitamin A: Važan je za kontrolu razvoja epitelnog tkiva, sudjeluje u stvaranju očnog pigmenta. Vitamin A ima i antioksidacijska svojstva. Vitamin E: Lipidni antioksidans, važan je za rad imunološkog sustava, endokrinog sustava i spolnih žlijezda. Ubrzava zacjeljivanje rana. Vitamin B6: Sudjeluje u metabolizmu aminokiselina, što je bitno u liječenju dermatitisa. Potiče rad imunološkog sustava, prijenos živčanih impulsa i sintezu eritrocita. Cink: Jedan je od najvažnijih minerala u tijelu. Ima antiseptičko i protuupalno djelovanje. Održava dobar vid, tek, osjetila okusa i mirisa. Potiče zacjeljivanje kože. Jača kosti, mišiće i dlaku. Kalcij: Bitan je u procesu mineralizacije kostiju. Vitamin D3: održava koncentraciju kalcija i fosfora u plazmi konstantnom, potiče njihovu apsorpciju iz probavnog trakta. Nedostatak ovog vitamina očituje se općom demineralizacijom kosti.
Upotreba
Prevencija i liječenje bolesti kože i dlake, kao što su eksudativni i atopijski dermatitis, alopecija, atopijski ekcemi, eritem, impetigo. Kod metaboličkih poremećaja i kod povećane razine kolesterola.
