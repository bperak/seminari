- Ove godine, nagrada Zagrepčanka godine dodijeljena je gospođi Marija Slišković za iznimnu potporu ženama u razotkrivanju prešućenoga ratnog zločina silovanja žena u Domovinskom ratu. Zahvaljujući njezinu velikom zalaganju Hrvatska će uskoro prva imati zakonski okvir za stjecanje statusa žrtve ratnog zločina silovanja i prava na materijalnu naknadu za proživljene traume i ratna stradanja. - rekao je predsjednik Gradske skupštine Davor Bernardić
- Draga Marijo, hvala ti za sve što si učinila od Bedema ljubavi pa do danas. Ovo je nagrada svim ženama iz Domovinskog rata. Ipak, bez tvojeg truda i prikupljenih svjedočanstava silovanih žena u knjizi Sunčica, napretka ne bi bilo. Želim ti da napišeš još jednu knjigu. Hvala - rekao je gradonačelnik Milan Bandić
Na kraju svim nazočnima obratila se i dobitnica nagrade Marija Slišković i žrtva silovanja Eva Penavić održala je dirljiv govor koji je izmamio spontani gromoglasan pljesak, svih nazočnih
- Primajući ovu nagradu istaknut ću sve one žene koje su trebale dobiti nagradu, a nikad je nisu, a radi se o svim ženama Vukovara. Ipak, mislim da nikad nije prekasno ispraviti nepravde. Hvala Gradu Zagrebu što je pokušao ispraviti nepravdu. - rekla je Marija Slišković
- Dobar dan. Ime mi je Eva Penavić. Ja sam obična žena, seljanka iz jednog malog sela Berka. Hvala dragom Bogu što smo preživjele, ali i Mariji što je iščupala riječi iz nas. Zagreb nam je pružio ruku kad smo 1991. došli goli, s vrećicom u ruci. Zagreb nam pruža ruku i sad. Uvijek sam bila zahvalna na tome. I zbog toga sam uvijek željela da Zagreb jednom čuje taj moj hvala Stoga: Hvala - rekla je Eva Penavić. Predsjednik republike Ivo Josipović nije bio nazočan na dodijeli nagrade, ali je uputio čestitku dobitnici Mariji Slišković. [
