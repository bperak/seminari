Slučajna slika
Skoro svako zna da je med sladak, koristan, pa i ljekovit, ali da bismo bolje shvatili šta je med morat ćemo ukratko da se zabavimo oko toga kako i od čega nastaje i kakva je uloga pčela u tom procesu.
Glavna sirovina od koje pčele spravljaju med je nektar. Posebne žlijezde u cvijetu, a ponekad i van cvijeta izlučuju slatku tečnost, a nazivaju se nektar.
Pčele lete od cvijeta do cvijeta i otkrivaju nektar pa ga jezikom uvlače u usta, a zatim u medni želudac. On je odvojen od organa za varenje specijalnim ventilom. Preko njega se iz mednog želuca propušta hrana koliko je pčeli potrebno da nadoknati utrošenu energiju svog organizma. Ostatak, najveći dio nektara, pčela donosi u košnicu. Sa jednog izleta u prirodu pčela može donijeti teret koji je ravan polovini njene sopstvene težine, koja je približna jednoj desetini grama (u jednom kilogramu ima oko 10.000 pčela). To znači da pčela sa jednog izleta donese dvadeseti dio grama nektara pa računica govori da treba 50.000 pčela da jednom posjete cvjetove kako bi donijele u košnicu kilogram nektara. Ako idu na crvenu djetelinu pčele sakupljačice moraju posjetiti 7.500 cvjetova ove biljke da bi sakupile gram nektara. Ukoliko lete na bagrem, koji je izdašnija pčelinja paša, za jedan gram nektara trebaju da posjete samo 5.500 bagremovih cvjetova.
Pčele u studenom već počinju živjeti zimskim životom, dani i noći su hladne, pčele su formirale zimsko klupko. U tako formiranom klupku nalazi se samo matica i pčele radilice dok je trutova nestalo ranije, ako se u studenom u nekom pčelinjem društvu primijete trutovi to je siguran znak da sa maticom nije nešto uredu ili je uopće nema, pomoči ovakvim društvima u ovom mjesecu je teško i često neuspješno. Pčelar treba iskoristiti neki lijep dan u koliko ga bude da pčelar to društvo pregleda i utvrdi pravo stanje, ako je društvo zdravo a ima nekvalitetnu maticu ono se uz veliku opreznost može spojiti sa susjednim normalnim društvom s tim što se ta nekvalitetna matica prethodno pronađe i uništi. U koliko utvrdimo da društvo nema maticu i da su već radile lažne matica a nema znakova neke bolesti, takvo društvo treba odnijeti dalje od pčelinjaka i rasturiti ga istresanjem pčela na neku plahtu ili novinski papir. One pčele koje imaju još uvijek neku vrstu vitalnosti vratiti će se na pčelinjak i rasporediti po obližnjim košnicama, nesposobne će ostati na mjestu gdje su istrešene a trutovi su kao nepotrebni osuđeni na propast i njih normalna pčelinja društva neće prihvatiti. Pokušaji da se u studenom spašavaju društva koja su ostala bez matice ili imaju maticu lošeg kvaliteta predstavljaju veliki rizik ne samo za bezmatke koje se pripajaju normalnim društvima već i za normalna društva koja primaju bezmatke pa može šteta da bude veća od koristi, zato sve poslove na osposobljavanju pčelinjih društava za zimovanje treba obaviti na vrijeme. Većina naših pčelara u studenom vrši kompletno utoljavanje svojih pčela, ima primjera da neki to rade znatno kasnije, krajem siječnja ili početkom veljače kako bi spriječili maticu da krene prerano sa polaganjem jaja, i jedan i drugi način imaju opravdanje i zamjerke, velika većina pčelara ovaj posao obavlja u studenom. Novinski papir se u praksi pokazao dobro i za utoljavanje odozgo preko daske unutarnjeg pokrivača. Pčelar kod utopljivana odozgo mora osigurati košnicu, spriječi mogućnost miševima da se zavuku ispod poklopca i naprave gnijezdo pod krovom u zbiježištu i na taj način uznemiravaju pčele u košnici.
O pčelama su stvoreni mnogobrojni mitovi i legende. Jedno od prvih svjedočanstava da su ljudi koristili med, a koje je sačuvano do današnjih dana potiče iz perioda oko 7000 godina prije nove ere i nalazi se u Španjolskoj.
Na obelisku Flemiš, sagrađenom prije 6000 godina u drevnom Egiptu, napravljen je lik pčele sa nagnutom glavom i uzdignutim krilima. Grb Gornjeg Egipta bio je lotosov cvijet, a Donjeg Egipta - pčela. Izražavajući svoju pokornost faraonu, Egipćani su u pismenim molbama crtali pčelu kao znak svoje privrženosti. Na grobovima prve dinastije faraona redovno je slikana pčela.
U Srednjem Egiptu bilo je pčelara od zanata, koji su uzgajali pčele još 1900 godine prije nove ere. U grobnicama i na zidovima hramova još i danas se vidi kako se dolazilo do meda. Slike koje se vide u Abukiru datiraju iz perioda 2500 godina prije nove ere. Već tada se med koristio za izradu medenjaka, a isto tako i u medicini, kozmetici i religijskim ceremonijama tadašnjih vladara. Med je korišten i kao sredstvo plaćanja. Medom su se hranile i svete životinje.
Slučaj pčelara Čedomira Nikolića iz Niša, koji je 2002. godine za uzrok stradanja 18 pčelinjih zajednica u selu Supovac smatrao štetan uticaj bazne stanice mobilne telefonije, dobio je svoj sudski epilog.
Presudom osnovnog suda u Nišu 32 P. br. 1147 / 10, od 21. marta 2011. godine, koju je potvrdio Apelacioni sud u Nišu, presudom 14 Gžbr.2233 / 11 od 15.03.2012. godine, dosuđeno je da tuženi, Preduzeće za telekomunikacije Telekom Srbija A. D. iz Beograda, delimično nadoknadi štetu tužiocu, zbog uništenja 18 pčelinjih zajednica u selu Supovac kod Niša.
