Devetnica u čast
Presvetom Srcu Isusovu
Dan 6.
Šesti dan: Svjetlo svijeta
Sveto pismo: Iv 8,12; Mt 5,13 - 14
I sus im zatim progovori: " Ja sam svjetlost svijeta... " Isus im reče: " Vi ste svjetlost svijeta... Vi ste sol zemlje... "
Razmatranje / razmišljanje:
O kupljeni u zajednicu i obdareni posebnim darovima kršćani su bilo gdje u svijetu vidljivi znak prisutnosti uskrsnuloga Krista. Mi smo tijelo Kristovo u kojemu je on prisutan. I nama je biti isto što i on: Svjetlo svijeta.
Molitva
G ospodine, živim u svijetu u kojemu je dosta tame i nedostatka razumijevanja. Svatko od nas ima udjela u toj tami. Ispuni me, Isuse, svojim svjetlom i nauči me kako da svijetlim u tami koja me okružuje.
Presveto Srce Isusovo, smiluj mi se
Molitva devetnice
G ospodine Isuse, potrebe ljudi otvorile su tvoje srce za svakoga od nas. Ti se brineš za nas kada smo izgubljeni, suosjećaš s nama u našoj osamljenosti i tješiš nas u našoj boli; najbliži si nam kada smo najslabiji. Ti nas ljubiš više nego što mi ljubimo sebe, opraštaš više nego što mi možemo oprostiti sebi i pozivaš nas da naviještamo tvoju ljubav kako najbolje možemo.
Gospodine Isuse, tvoje je srce dirnuto i puno sućuti kada patimo, kada nam je potrebna tvoja pomoć i kada molimo jedni za druge. Molim te, usliši moju molitvu tijekom ove devetnice i udijeli što molim (ovdje u tišini izreci svoje nakane). Ako to što molim nije dobro za mene i za druge udijeli mi ono što ti misliš da je najbolje, te da mogu graditi tvoje kraljevstvo ljubavi u našemu svijetu. Amen.
