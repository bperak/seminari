Sretna Vam i veselija Nova godina
uz video klip " Društveno neprihvatljivog sadržaja " (ma koliko ovo " klip " zvučalo podatno, nije o tome riječ), kojeg, upozoravamo, nećete prikazivati mlađima od 18 godina.
i naravno, još puno ovakvih trenutaka.:)
Izvor Litno u Zatonu najdulja morem potopljena špilja na Jadranu
Uz istočnu obalu slikovitog Zatonskog zaljeva vijuga uska asfaltna cesta. Kad napusti zadnje kuće lagano se uspinje i zalazi u visoku borovu šumu. Na dnu kosine pod cestom smjestila se Zvizda, mjesna plaža koja ljeti vrvi Zatonjanima i njihovim gostima. Na plaži su zadnjih godina dograđena dva kratka mola, a ispred nje usidreno vaterpolo igralište. Čim se uđe u more, bilo odvažnim skokom ili laganim penzionerskim hodom, dok stopala uživaju u toplini ugrijane vode dugog zaljeva, pri površini se osjeti hladni sloj boćate vode.
Stručni seminar o izradi speleološkog nacrta - Omiš 2011.
U Omišu je od 3 - 4. prosinca 2011. u organizaciji Speleološkog odsjeka PD Imber održan seminar Komisije za speleologiju HPS o stručnoj izradi nacrta speleoloških objekata. Na seminaru je sudjelovalo 50 - tak članova iz 13 hrvatskih speleoloških udruga. Seminar je vodio instruktor speleologije Teo Barišić (SO Sv. Mihovil) uz pomoć kolega iz SO Velebit, SO Mosor, SO Imber i SO Profunda. Speleološki nacrt je osnovni rezultat speleoloških istraživanja, ali i temelj za inventarizaciju špilja i njihovih prirodnih vrijednosti te daljnja stručna i znanstvena istraživanja u njima. Stoga je važno da speleolozi dobro poznaju tehnike izrade speleološkog nacrta. Polaznici seminara su prošli postupak izrade speleološkog nacrta na terenu, obrade na računalu i uređivanja nacrta. (D. Paar)
Ponorac uzvodno, novi pokušaj.
12. studeni, 2011. Jutro je svanulo i sretan sam ja, jer danas odlazim u Drežnik-grad 6:15 budilica zvoni, gasim je teškom mukom. Jer sinoć je bilo Martinje. Nisam još ni ustao iz kreveta a mobitel već zvoni, Pavelić propituje kad ja mislim doći po njega? Snenim potezima se spakiram i kupim vd tajnika društva i idemo po vd predsjednika društva. Skupivši Alana saznajemo da nam je jedan član ekipe otpao. Kile je javio da mu je kćerka zakurila s temperaturom i da nemre na akciju. Ide zadnja provjera u autu s drugim timom i saznajemo da je Šljiva također otpala u zadnji čas, iliti rano ujutro. Bez obzira na sve, akcija se ne odgađa, nego se i dalje ide sa istim žarom.
Ronilačka eko akcija u Novom Čiču
U subotu, 15. listopada 2011. održana 2. Međunarodna ronilačka ekološka akcija u organizaciji Ronilačkog klub Roniti se mora, te suorganizatora: Mjesniog odbora Novo Čiče i Športsko ribolovne udruge Odra. Pokrovitelj akcije bio je Grad Velika Gorica. Čistilo se jezero Ježevo, a naravno da je u toj eko-akciji učestvovalo i naše društvo...
Istraživanje izvora Litno kod Šibenika
Teo Barišić, SO Sv. Mihovil: Novi uron u Litno. Zaronili su Alan Kovačević i Tomislav Flajpan - Frf. Potrošili su 200 m vodeće niti. Zadnji put je Alan s Lemcom potrošio 100 m - znači ukupno je potrošeno gotovo 300 m što znači da je špilja zasad dugačka cca 270 m.
MSRE Panjkov ponor 2011.
10. međunarodna speleoronilačka ekspedicija DDISKF-a, " Panjkov ponor 2011. " održava se od 9. - 24. srpnja 2011, na širem području Rakovice. Cilj ekspedicije je nastavak prošlogodišnjih istraživanja sustava Panjkov ponor - Varićakova spilja. Ekspedicija će biti smještena u Prvom speleološkom domu u Novoj Kršlji.
Prvo speleoronjenje na dah u izvoru Cetine
Krajem svibnja ove godine na jednom od izvora Cetine - Glavašu izvršena je prva speleo apnea ili uron ronioca na dah u neki potopljeni speleološki objekt. Cilj i težište akcije bila je provjera utjecaja hladne izvorske vode (temperature ispod 9 stupnjeva celzija) na ronioce sa bocama na komprimirani zrak te na mlade i perspektivne slobodne ronioce (apneaše) i spoznaje o njihovim psihofizičkim osobinama u ekstremnim uvjetima, gdje su se trebale ustanoviti mogućnosti, izdržljivost, znanje i vještina.
Eko-akcija na Korani
Tradicionalna eko-akcija koju organizira Ekološka udruga " Čuvari Korane " sa predsjednicom Željkom Hodak ujedno i našom članicom, nije izostala ni ove godine. 14. svibnja našli smo se u Drežnik-gradu i sa treba li ponavljati - također tradicionalno gostoljubivim domaćinima - krenuli u čišćenje obale Korane uz staru kulu...
Okrugli stol " Zrmanja uokvirena kršem ", Obrovac, 29. travnja 2011.
VI. hrvatska rafting regata Zrmanja 2011. ove godine se organizira u okviru programa ZRMANJINA SUZA spojivši tako S port, U mjetnost, Z nanost i A vanturizam. Osim što je regata turističko, rekreativno - sportskog karaktera ona je i humanitarnog karaktera - dio sredstava priskrbljenih u organizaciji ide u humanitarne svrhe (prilog već nekoliko godina ide za potrebe djece s teškoćama u razvoju iz vrtića " Latica " u Zadru). Sudjelovat će 50 čamaca sa po 6 članova posade, pod vodstvom stručnih voditelja skipera. U njoj mogu sudjelovati natjecatelji bez obzira na znanje i iskustvo. Organizator regate je Riva rafting centar, putnička agencija d. o. o. Suorganizatori su Hrvatski kajakaški savez, Hrvatska turistička zajednica, te tvrtka Terra Tedania. Predsjednik Organizacijskog odbora je ministar Božidar Kalmeta. Direktor regate je Đuro Župan. Osim toga...
