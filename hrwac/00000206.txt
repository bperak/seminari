Novosti - Medicinski fakultet Zagreb
Povodom pojave skandaloznog teksta na ilegalnoj stranici unutar meh.hr, web.meh.hr, obratili smo se komisiji za ocjenjivanje pismenih zadaća iz hrvatskog jezika na državnoj maturi.
Nakon čitanja teksta, predsjednica komisije, Mila Lektorić, vidno šokirana nam je rekla: " U tekstu se toliko puta spominje ' ja ' da sam cijelo vrijeme imala osjećaj da čitam tekst o jajima Neprihvatljivo je da jedan maturant ne zna da korištenje osobne zamjenice treba što je više moguće smanjiti. Pa to se uči u prvom razredu. Ne znam koji bi jezičar dopustio da ovakav tekst dobije prolaznu ocjenu. Nismo ga valjda pustili na maturi? Ako jesmo, za mene i moju komisiju nema drugog rješenja nego pokušati harakiri kemijskom olovkom ispred Ministarstva znanosti ", potresena i na rubu suza govori profesorica Lektorić. Nakon što se malo smirila, nastavila je: " Ma znate, nije problem samo u stilskim greškama i činjenici da osoba očito ne može koristiti složenije rečenice od prosto proširenih. Ima nešto duboko uznemirujuće u ovom tekstu, ali ja nemam ni znanja ni iskustva da direktno ukažem što je to. "
Nakon tog razgovora, nismo imali drugog izbora nego popričati s psihologinjom koja pravi psihološke procjene pri razgovoru za posao u jednom državnom poduzeću, Sigmonidom Freund. " Reći ću Vam bez oklijevanja - količina autoljubavi (možda i autoerotike ako bismo dublje išli analizirati tekst), te količina autoapsorpcije upućuje na narcisoidni poremećaj. Da, da, definitivno ima egoizma, laskanja samom sebi, hvaljenja ne osobito velikim postignućima. Naravno, izuzetno je neprofesionalno to izjaviti samo na temelju čitanja teksta, pa nemojte sad to objavljivati. Of d rekord, trebalo bi definitivno prije razgovarati s bolesnikom. A nije pacijent? Pa jebem vam nanu, niste li sad rekli da pitate u ime studenata medicine, o kome je onda riječ ako nije o pacijentu? O profesoru? O jebote, nemojte me u to uvlačiti. "
Na povratku smo na špici sreli poznatog hrvatskog pisca Milneho Jergosa. Asketski izgled zapečaćen ogromnom mrljom od bureka na preširokoj majici odavao je o kojoj se spisateljskoj veličini radi. Zamolili smo ga da da svoje mišljenje o tekstu, a on je, čuvši da je tekst objavljen na internetu, samo kratko prokomentirao: " Ma taj interveb, tamo su tekstovi između rukopisa i publiciranog djela, polujavan i poluprivatan, ne podliježe književnom vrednovanjy. Praktički možemo reći da i ovi polupismeni udaram-se-o-prsa-ja kromanjonci mogu izjavljivati što hoće. Neću vam ja to ni čitati. Nemojte ni vi, pa što vam je potrebno da se i vi iščuđujete što sve budale mogu pisati. "
Koliko je prikladno da zaposlenici fakulteta pišu blogove samohvale o svojim uspjesima u hippie vremenima, kada su udžbenici bili duplo manji, količina podataka u njima opskurnija (što bi bilo OK da su od tada, recimo, objavili znanstveni rad u časopisu s indeksom koji nije manji od reda veličine negdje oko 10 - 3) sami procijenite. Koliko je prikladno da čovjek koji mlade liječnike, kao sebe, vrednuje samo po broju u indeksu, ne po količini znanja i ljudskim kvalitetama predaje mladim liječnicima, sami procijenite. Kako je čovjek kojemu je bitan broj u indeksu, koji se živica oko broja u indeksu, umjesto da mu je bitno što je naučio, dospio do pozicije da predaje mladim ljudima, eh, to je pitanje za državnu upravu koja to financira, ne za vas. Nekih se ljudi treba stidjeti. Kada poznajete ljude bolje u toj profesiji od njega, a nikad nisu izlijetali s takvim narcisoidnim piskarijama, poslije toga one koji to pročitaju može biti samo - sram.
Napomena: Tekst je aktivistička intervencija protiv odvratnog teksta na službenim stranicama, koji je sramotan za fakultet. Nije stvaran. Problem megalomana zaposlenika, među kolegama poznatom kao " problem na svim razinama ", ipak jest stvaran.
Main Menu
