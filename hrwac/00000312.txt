Brza navigacija:
OSIGURANJE PODUZEĆA
Osiguranje za Vaše sigurno poslovanje pruža najbolju zaštitu stabilnog poslovanja i zadovoljstva svih vezanih uz poduzeće. Merkur osiguranje sa svojom dugom tradicijom i iskustvom predstavlja pravi odabir za Vašu sigurnost.
Osiguranje imovine Pruža najbolju zaštitu od tradicionalnih opasnosti poput požara, oluje, izljeva vode, provalne krađe, potresa i poplave. Ovisno o riziku, moguće je osiguranje ugovarati na punu novu vrijednost ili na prvi rizik.
Također u Merkuru možete osigurati i suvremenije rizike kao što su osiguranje podataka, osiguranje raznih oblika odgovornosti, osiguranje manifestacija... Dakle cijeli spektar rizika, koji najbolje odgovara zaštiti Vašeg poduzeća.
Osiguranje osoba - Životno osiguranje - Nudimo poseban program osiguranja prilagođen grupnom osiguranju djelatnika. U odnosu na pojedinačno ugovaranje osiguranja, dobiva se veliki popust na osiguranu svotu u iznosima čak do 20 %. Osigurati se mora najmanje pet djelatnika.
Ugovaratelj ima pravo mijenjati osigurane osobe. Osiguranik mora potpisom dati suglasnost da ga se osigura. Ako osiguranik odlazi iz poduzeća policu može ponijeti sa sobom ukoliko mu to ugovaratelj osiguranja odobrava, i tada MGK program prelazi u MG (bez popusta).
Ovakav oblik osiguranja dodatno stimulira djelatnike i predstavlja racionalno ulaganje i akumulaciju sredstava poduzeća te utječe na smanjenje poreznog opterečenja.
- Osiguranje od nezgode - Grupe poput djelatnika poduzeća mogu se osigurati od nezgode na 24 sata ili samo za vrijeme posla odnosno na putu s posla i na posao. Veličina grupe određuje i visinu popusta koji se dobiva u odnosu na pojedinačni ugovor.
Možda je posebno interesantno napomenuti da u Merkuru možete ugovoriti i isplatu naknade za prijelom kosti. Velika prednost u odnosu na ostala osiguranja je da nema čekanja procjene trajne invalidnosti već se ugovorena svota isplaćuje odmah, a trajna invalidnost po završetku liječenja.
Za utvrđivanje invalidnosti Merkur koristi tabele invalidnosti Europske Unije koje su jednostavne u primjeni i jamče bržu isplatu.
Za managere i druge koji često putuju u inozemstvo, nudimo godišnje putno zdravstveno osiguranje, koje vrijedi u cijelom svijetu i pokriva sve hitne medicinske troškove i druge troškove vezane uz liječenje u inozemstvu sve do iznosa od 38.500 EUR. Uz policu osiguranik dobiva i SOS telefon kojem se u svakom trenutku može obratiti za pomoć oko dobivanja najkvalitetnije medicinske skrbi. Pojedinačno putovanje pokriveno ovakvom policom traje najdulje 4 tjedna.
MERKUR PRIVATKLASSE Kolektiv
S Merkur Privatklasse dobivate cjelokupnu zdravstvenu skrb u jednom - sukladno Vašim osobnim potrebama. Imate li svog privatnog liječnika, oftalmologa, ginekologa ili drugo, ne brinite - s MERKUR PRIVATKLASSE možete refundirati troškove Vašeg privatnog liječenja ili bilo kojeg drugog prema Vašem vlastitom izboru.
Merkur PRIVATKLASSE je dodatno zdravstveno osiguranje koje osiguraniku omogućuje, nadoknadu 80 % troškova specijalističkih pregleda kod privatnih liječnika, liječenje akupunkturom, homeopatijom i kiropraktikom. Isto tako, omogućava nadoknadu 80 % troškova masaže, fizioterapije, psihoterapije, lijekova koji nisu na listi HZZO, ortopedskih pomagala, naočala i leća. U produktu Merkur PRIVATKLASSE sadržana je i preventiva koja omogućuje osiguranicima kod Merkur ugovornih partnera godišnje ekskluzivne preventivne liječničke preglede i tjelovježbu u fitness studiju i to besplatno Primjer izračuna...
OPĆA ODGOVORNOST je zakonska odgovornost osiguranika za štetu nastalu zbog smrti, povrede tijela ili zdravlja treće osobe, kao i oštećenja ili uništenja stvari treće osobe. ODGOVORNOST IZ DJELATNOSTI obuhvaća štetu koja je nastala iz same djelatnosti osiguranika, odnosno obavljanja knjigovodstveno-računovodstvene djelatnosti. Osiguranim slučajem smatra se jedna ili više radnji ili propusta koje imaju za posljedicu nastajanje štete poduzetniku za kojeg osiguranik obavlja knjigovodstveno-računovodstvene poslove. Primjer izračuna...
Osiguranje od odgovornosti revizorski tvrtki
Predmet osiguranja je zakonska odgovornost revizorske tvrtke prema poduzetnicima, za čisto imovinsku štetu, nastalu istima pri obavljanju prijavljene revizije. Čisto imovinska šteta je šteta koja je nastala radnjom ili propustom revizora u sastavljanju revizije, a nije nastala povredom tijela, zdravlja ili smrću neke osobe, ni oštećenjem ili uništenjem stvari. Osiguranjem je obuhvaćena odgovornost za štete čiji je uzrok (radnja ili propust) nastao za vrijeme trajanja osiguranja, ukoliko te štete nisu nastale po isteku dvije godine od prestanka osiguranja. Primjer izračuna...
