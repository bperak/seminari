28.12.2006. Iz ostavštine Slavka Pignara (drugi s lijeva) stigao je i album sa fotografijama. Tko se prepoznaje i tko prepoznaje ljude na fotografijama? Ova je snimljena 1966. tijekom održavanja filatelističke izložbe u Tehničkoj školi na nedavno preuređenom šetalištu. Pogledajte i ostale fotografije.
21.12.2006. Najnoviji broj Glasonoše donosi nam osvrte na filatelističke izložbe u Novskoj i Karlovcu, te na malu školu filatelije u Trakošćanu. I ovaj broj su uredili Mirko Malović i Zdenko Grgeljac. Ako ga želite pročitati kliknite ovdje.
12.12.2006. Na međunarodnoj filatelističkoj izložbi u Belgiji Zdravko Kovačić je osvojio srebrnu medalju u kategoriji mladeži za izložak " Beskrajno carstvo mašte ". Na nacionalnoj filatelističkoj izložbi sa međunarodnim sudjelovanjem u Rijeci, Zdenko Grgeljac je osvojio srebrnu medalju u kategoriji literature za izložak " Katalog izdavačke djelatnosti HFD Karlovac ", dok je Leon Krnić u kategoriji mladeži osvojio brončanu medalju za izložak " Automobili ". Čestitamo
12.12.2006. U Rijeci je promovirana knjiga Ivana Martinaša " Poštanske marke Rijeke, Fiume 1918. - 1924. ". Knjiga je ujedno i priručnik Hrvatskog filatelističkog saveza, a osim detaljne razrade maraka Rijeke, obrađena je povijest pošte Rijeka iz toga perioda, vojna pošta, cjeline, korištenje maraka za biljege i sitan novac, te brojni falsifikati maraka Rijeke. Više o ovome izdanju pogledajte na ovdje.
03.12.2006. U Rijeci se od 6. - 12. prosinca održavaju 12. Jadranski filatelistički susreti. Na izložbi sudjeluju iz našeg društva Leon Krnić sa izloškom " Automobili " u kategoriji mladeži, te Zdenko Grgeljac sa izloškom " Katalog izdavačke djelatnosti HFD Karlovac " u kategoriji literature. Više o ovome događaju pogledajte na blogu Riječko filatelističko društvo Rijeka.
30.11.2006. U galeriji Zilik u Radićevoj ulici otvorena je samostalna izložba našeg člana Danka Fajta. Zilik je bio premali da primi sve zainteresirane. Izložba ostaje otvorena do 10.12.2006. Više o ugođaju na otvorenju pogledajte ovdje i naravno posjetite izložbu.
22.11.2006. Danko Fajt u suradnji sa galerijom " Zilik " i pod pokroviteljstvom Karlovačke županije poziva vas na otvorenje prve samostalne filatelističke izložbe " Šetnja kroz svjetsku etnografiju ". Otvorenje izložbe bit će u četvrtak 30.11.2006. u galeriji " Zilik ", Radićeva 13, u 19 sati. Tim povodom HFD Karlovac izdaje prigodnu poštansku dopisnicu i prigodni poštanski žig koji će biti u upotrebi na pošti 47000 Karlovac 30.11.2006. godine. Autor dopisnice i žiga je Danko Fajt. Više o svim našim izdanjima pogledajte u katalogu.
28.10.2006. U Trakošćanu, malom zagorskom mjestu, poznatom prije svega po dvorcu Trakošćan dana 21. i 22. listopada 2006. održana je Prva škola filatelije u organizaciji HFS-a i svekoliku pomoć općine Bednja. Pod stručnim vodstvom predsjednika Ivana Librića, te pomoćnih mentora Mladena Vilfana, Jelenečki Josipa, Glavić Mateja i Nikole Turk održane su filatelističke radionice na temu " Hrvatska " uz korištenje kataloga maraka koje je donirao gosp. Julije Maras za svakog a ukupno je bilo 102 polaznika. To su bile organizirane grupe školske djece iz okolice i Zagreba gdje se pokušava kao izborni predmet uvesti filatelija. Među njima su bili i naši mladi članovi Iva Horvat i Zdravko Kovačić kao izlagač. Prvog dana bila su održana i predavanja: Uvod u školu filatelijije (I. Librić) i Poštanske marke i njihov značaj (B. Bračić). Uza sve to bila su i popratna događanja kao koncert, prijenos pošte konjanikom, izlet u Lepoglavu kao i posjet dvorcu Trakošćan. Moramo izreći pohvalu samim organizatorima koji su se nesebično trudili da nam boravak prođe što ugodnije. Više o ugođaju na školi fialtleije pogledajte ovdje. (S. K.)
1 8.10.2006. U Novskoj je otvorena III. Nacionalna jednovitrinska filatelistička izložba. Iz našeg Društva Leon Krnić izlaže u kategoriji mladeži izložak s nazivom Automobili. Otvorenje izložbe uz prigodni zabavni program proteklo je u ugodnom druženju i raspoloženju. Na slici karlovčani u Novskoj.
16.10.2006. Povodom Dana grada Novske Hrvatsko filatelističko-numizmatičko društvo " Novska ' 94 " i Srednja škola Novska pozivaju u srijedu 18.10.2006. u 17 sati u Srednju školu Novska na III.Nacionalnu jednovitrinsku filatelističku izložbu " Novska ' 06 " uz promociju prigodne omotnice i žiga, te na kulturno - umjetnički program scenske skupine, glazbenog sastava, modnih kreatora i manekena Srednje škole Novska.
12.10.2006. Iz pera uredničkog dvojca Mirko Malović i Zdenko Grgeljac izašao je novi broj Glasonoše u kojemu možete između ostaloga pročitati više o Filatelističkom društvu " Duga Resa " i novim izdanjima našeg društva. Sve brojeve našeg društvenog glasila možete naći ovdje, a da bi pročitali ovaj broj kliknite na naslovnicu.
21.09.2006. Prigodni poštanski žig i prigodna poštanska omotnica posvećeni izdanju marke sa motivom Frankopanskog kaštela u Ogulinu biti će danas na pošti Ogulin. Pozivamo sve zainteresirane da iskoriste ovu priliku i baš danas nekome pošalju pismo iz Ogulina. Zahvaljujemo se Gradskom poglavarstvu grada Ogulina na pomoći pri realizaciji ovog projekta.
18.09.2006. Hrvatska pošta od 2001. godine izdaje nizove maraka sa motivima kula i utvrda. Ove godine izaći će posljednji niz od tri marke posvećen starim gradovima. Na jednoj marki biti će motiv Ogulinskog starog grada. Ovom prilikom će 21.9.2006. biti u upotrebi na pošti u Ogulinu prigodni poštanski žig, što znači da će sve pošiljke koje toga dana budu predane poštanskom službeniku biti obilježene tim žigom. Osim toga, u suradnji sa Gradom Ogulinom pripremljena je prigodna poštanska omotnica koja zajedno sa žigom čini filatelističku cjelinu. Autor omotnice i žiga je Miroslav Krnić. Više o ovome izdanju pročitajte ovdje, a u katalogu potražite informacije o našim ostalim izdanjima.
25.08.2006. Ove godine održavaju se jubilarni 20. Karlovački dani piva. Najveća manifestacija zabavnog, kulturnog, turističkog i gospodarskog značaja u Karlovačkoj županiji. Ovom prilikom će 25.8.2006. biti u upotrebi na glavnoj pošti u Karlovcu prigodni poštanski žig, što znači da će sve pošiljke koje toga dana budu predane poštanskom službeniku biti obilježene tim žigom. Osim toga na poštanskoj dopisnici je pripremljen dotisak. Autor dotiska i žiga je Miroslav Krnić. Dopisnica se može nabaviti u Društvu, putem interneta i na štandu Hrvatske pošte koji će biti postavljen u okviru manifestacije.
18.08.2006. Ove godine održavaju se jubilarni 20. Karlovački dani piva, manifestacija zabavnog, gospodarskog i turističkog značaja. Tim povodom će 25.08.2006 biti u upotrebi prigodni poštanski žig na pošti 47000 Karlovac, a HFD Karlovac je pripremilo i dotisak na poštanskoj dopisnici.
05.06.2006. Nacionalna filatelistička izložba mladeži održati će se u Šibeniku u prostorima Gradske biblioteke. Otvorenje je predviđeno za 23.06.2006 u 18 sati. Sa svojim izlošcima iz našeg Društva predstaviti će se Zdravko Kovačić i Leon Krnić.
27.04.2006. Izašao je novi broj Glasonoše. Uz Uskrsnu čestitku Glasonoša donosi iscrpno izvješće sa Godišnje skupštine Društva, kao i pregled ovogodišnjih izdanja i najavu novih. Ovaj broj Glasonoše uredili su Mirko Malović i Zdenko Grgeljac. Sve brojeve našeg društvenog glasila možete naći ovdje, a možete kliknuti na naslovnicu novog broja.
18.03.2006. Na prvoj sjednici Vijeća Hrvatskog filatelističkog Saveza održanoj danas u Zagrebu, između ostaloga, objavljena je rang lista članica za 2005. godinu. HFD Karlovac je između 30 klubova i društava, članica Hrvatskog filatelističkog Saveza zauzelo 7. mjesto čime je ponovljen prošlogodišnji plasman. Na istoj sjednici je objavljeno i izvješće Povjerenstva za izbor naljepšeg izdanja prigodnog poštanskog žiga i prigodne poštanske omotnice. Povjerenstvo u sastavu: g. Hrvoje Šercar, akademski slikar, gđa. prof. Rašeljka Boras iz Hrvatske pošte i mr. sc. Stjepan Zdenko Brezarić ispred HFS-a odabralo je između 12 pristiglih prijedloga slijedeće: Najljepši prigodni poštanski žigovi su: 1. HFD Karlovac - 70. Obljetnica veslačkog kluba Korana - Karlovac, čiji je autor Miroslav Krnić 2. FK Osijek - Stota obljetnica smrti J. J. Strossmayera autor Ratsko Milčić 3. HDOFM Zagreb - In memoriam Ivan Lacković Croata autora Ivan Lacković Croata i Ivan Librić Najljepše prigodne omotnice su: 1. FD Poštar iz Zagreba - Muzej za umjetnost i obrt, autori su Veljko Bui i Krunoslav Tušek 2. DNF Šibenik - 450. obljetnica posvećenja katedrale autor je bio Ante Kalogjera 3. HFD Karlovac - 70. Obljetnica veslačkog kluba Korana - Karlovac, autor Miroslav Krnić.
