Modest Andlauer
Datum: 20.7. Blaženik Mucenik Celestino Testore, DI, pisac u glasovitoj kuci revije La Civilitŕ Cattolica, autor mnogih biografija, osobito iz Družbe Isusove, u Biblioteci svetaca, (Prima Appendice, str. 64 65), prikazuje sažeto život oca Modesta Andlauera, misionara i mucenika u Kini, koga je Crkva 17. travnja 1955. proglasila blaženim. Bilo je to za pontifikata Pija XII. On se rodio u Marijinu mjesecu svibnju, 22. svibnja 1847. u Rosheimu, u Alsahu. Školovao se u malom i velikom sjemeništu u Strassbourgu. Privucen isusovackim nacinom života, a osobito Družbinim misijama u dalekim zemljama, 8. je listopada 1877. stupio u Družbu Isusovu. Po završetku isusovacke formacije i studija bio je zareden za svecenika. Najprije je kao profesor djelovao u Amiensu, Lillu i Brestu. Bilo je to od 1877. do 1882. godine. I to bijaše prvi period njegova života. Drugi pocinje kad mu se ispunila žarka želja za misijama. Onamo je stigao 22. studenog 1882. i to u misiju vikarijata Tcheli (Celi) u Kini. Pošao je u tu zemlju nadajuci se da ce mu se ondje ispuniti vruca želja za muceništvom koje su u svom idealistickom zanosu prije njega postigli toliki isusovci. Tek što je otac Andlauer svladao ne lak kineski jezik, dobio je dispoziciju da obilazi i djeluje u kršcanskim okružjima u Koang-ping-fua, i u distriktu Wei - - hienu (1885 1887). Nakon toga je dobio upravu od godine 1888. do 1900. nad drugim misijskim podrucjima. Medutim se pocela rasplamsavati mržnja na misionare, kojoj se pridružiše i zloglasni Boxeri. Oni su mrzili sve što nije kinesko, vec tudinsko. Kud su prolazile njihove horde, svuda su ostavljale pustoš i palež. Ti su zlikovci pogubili toliko nevinih ljudi, bilo misionara bilo kršcanskih vjernika. Otac Andlauer je u tim teškom trenucima kao dobar pastir ostao uz svoje vjernike. S njim bijaše i njegov subrat otac Isoré. Boxeri su ih budno pratili dok nisu ugrabili priliku da ih pogube. Ti su misionari 19. lipnja 1900. klecali u kapeli. Boxeri nahrupiše te ih doslovno dotukoše. Odsjekoše im glave te ih povješaše na gradska vrata. Blaženi Modest Andlauer slavi se kao mucenik 20. srpnja.
