Jedna od tiših pošasti modernoga doba jest pretilost, drugim riječima prekomjerna težina, ili još jednostavnije - debljina. Ne samo rasprave radi, problem treba definirati: " prekomjerna težina " je ukupna težina tijela znatno veća od takozvane idealne. Jedan je od najjednostavnijih načina izračunavanja, a istovremeno pouzdan, sljedeći: od ukupne visine tijela izražene u centimetrima oduzme se 100 (jedan metar). Idealna težina neke osobe kreće se u rasponu od minus 5 do minus 12 od prethodno dobivenog broja, izraženo u kilogramima. Raspon od 7 kilograma pokriva više od 95 % razlika u takozvanoj konstituciji (od najsnažnijih do najnježnijih). Primjer: osoba je visoka 170 cm; idealna težina = 170 - 100 = 70; 70 - 5 = 65, 70 - 12 = 58, dakle od 58 do 65 kilograma (ovisno o konstituciji) bila bi idealna težina te osobe. Prijelazno područje: od minus 5 do 0 (iznos visine minus 100) najavljuje prekomjernu težinu koju se kasnije može ocijeniti lakšom, srednjom ili teškom. Liječenje teške pretilosti (20 ili još više kilograma) često zahtijeva zdravstveni nadzor ili čak boravak u zdravstvenoj ustanovi. Nekoliko poruka onima koji su u dilemi oko toga što i kako dalje: Najveća većina ljudi danas zna da je zdrava prehrana vrlo važna za zdrav život, pa većina zna da griješi kad podgrijava nezdrave prehrambene navike. Većina ne zna da je uzimanje prekomjerne količine hrane navika, odnosno ovisnost, u načelu slična ostalim lošim navikama ovisnostima. Veliko je pitanje zna li većina dovoljno o tome što je zdrava prehrana, a što je ona nezdrava. Da li to znaju svi oni koji odlučuju ne samo o vlastitoj prehrani, već i onoj drugih osoba, najbližih ili širokog kruga korisnika? Nažalost, dio zdrave prehrane je u svjetskim razmjerima (nažalost i domaćim) problem osobne ili kolektivne kupovne moći, ali nije točna česta tvrdnja da je zdrava hrana uvijek skupa (nekoliko primjera: kruh (crni), tjestenina, riža, mlijeko i svježe prerađevine, jaja, piletina, puretina, sitna plava riba, grahorice). Nužno je podsjetiti na odgovornost odraslih za stjecanje prvih pravih, zdravih prehrambenih navika naše djece. Što i kako jedu naša djeca i mladi? Ne raste li korištenje brze hrane brže nego što smo očekivali? Ako bacimo pogled na ono što naši malci kupuju i uzimaju za vrijeme školskih odmora (u obližnjim općim trgovinama ili preko noći izniklim kioscima sumnjive ponude), trebali bismo uočiti: masno, slano, slatko Zar stvarno nemamo novaca za kontroliranu (a možda jeftiniju) prehranu najmlađih? Na jednom jednostavnom primjeru može se pokazati kako odrasli djeci već u najranijoj dobi stvaraju - loše navike. Mnoge majke, nažalost, ne mogu dojiti pa je tada umjetna prehrana neophodna. Treba priznati da proizvođači dječje hrane (govorimo o razvijenom svijetu) vode računa o kvaliteti i primjenjuju sva znanstvena dostignuća. Roditelji, kušajući gotove pripravke dođu do istinitog, ali ipak pogrešnog zaključka: sve je to bljutavo, pa da " jadnim " malcima sve to skupa ne bude odveć bljutavo, počinje dodavanje: šećera - da bude slatko, soli da ne bude neslano. Većina roditelja, nažalost, ne zna da je šećer (saharoza) suvišan, a u većim količinama štetan. Ako već žele dodati slatko, povrh onog u voću i povrću, tada neka to bude voćni šećer fruktoza (nažalost skup) i med (nije jeftin). Soli ima dovoljno u povrću ili mlijeku, odnosno dovoljno je za odraslu osobu dodati 4 grama na dan (1 / 4 kg kruha). Preko toga suvišno je ili štetno. Slijedi već kod male djece postupni prijelaz na " brzu hranu " (najčešće premasnu i nepravilno priređenu preprženu ili zagorenu). Još samo nedostaju: prevelike količine, nepravilni raspored (preskakanje doručka) i alkohol pa je naše dijete i prije punoljetnosti steklo sve negativne prehrambene navike. Ne smijemo zaboraviti: loše prehrambene navike postupno poprimaju oblik ovisnosti i, kao sve ostale ovisnosti, teško se ispravljaju i napuštaju. Za kraj, neka od općih načela pravilne prehrane: pravilno odrediti količinu (umjerenost), pravilno rasporediti (3 5 obroka, zajutrak obvezatan), pravilno pripremiti (sirovo bolje od kuhanog, kuhano bolje od pirjanog, pirjano bolje od pečenog, pečeno bolje od prženog, prženo bolje od roštilja). To posljednje načelo vrijedi za veliku većinu namirnica.
U ljudskoj je prirodi želja za što duljim i, pri tome, za što zdravijim životom. Znanost zna kako to postići: zdrava prehrana, dovoljno kretanja, stalna psihička aktivnost, održavanje primjerene tjelesne težine, nepušenje, vrlo malo alkoholnih pića, pridržavanje higijenskih navika, održavanje prirodnosti okoliša. Znanost jedino ne može direktno djelovati na nasljedne genetske okolnosti, ali pridržavanje nebrojenih mjera može ublažiti ili odgoditi njihov utjecaj.
Poznata je izreka: Recite mi kako se hranite pa ću vam reći kakva vas budućnost čeka Dakako, radi se o budućnosti zdravlja, mogućim bolestima, pa čak i dužini života. Liječnik znalac, iskusnik, ne mjeri pacijentu samo krvni tlak, razinu šećera u krvi ili ga pita što ga boli, već ga podrobno propituje što i koliko puta na dan jede, kako priprema hranu
Razvijeni svijet krenuo je u novo tisućljeće s novim zdravstvenim problemima, među kojima je i prekomjerna težina. Problem se svrstava uz bok s infekcijama i pothranjenosti u zemljama u razvoju. Broj osoba s prekomjernom težinom i dalje se povećava te je 1998. godine Svjetska zdravstvena organizacija tu pojavu označila globalnom epidemijom.
Hrana i prehrana imaju velik utjecaj na zdravlje čovjeka tijekom cijeloga života, a pravilna prehrana osobito je značajna u dječjoj dobi zbog intenzivnog rasta i razvoja djeteta. Period prije polaska u školu izvrsno je vrijeme da dijete shvati da pravilna prehrana treba postati dio njegova zdravog načina življenja. Navike koje dijete stekne u tom razdoblju vjerojatno će zadržati u budućnosti.
Pravilnom, kvalitetnom, raznovrsnom i kontroliranom prehranom zaštićuje se zdravlje djece, potiče se njihov optimalan rast i razvoj te pridonosi stjecanju pozitivnih prehrambenih navika od najranije životne dobi. Edukacijom stečene prehrambene navike u predškolskoj dobi treba proširiti i obogaćivati znanjem u školskoj, adolescentnoj i odrasloj dobi, tako da se zadrži kontinuitet usvajanja potrebnog znanja o zdravoj prehrani.
Starija ili treća životna dob razdoblje je određenih životnih promjena. Dolazi do bioloških promjena organizma, ali i načina življenja uzrokovanog tim promjenama. S godinama mijenjaju se metabolički, fiziološki i biokemijski procesi i te promjene imaju nepovoljan utjecaj na nutritivni status starijih ljudi. Smanjuje se oštrina okusa, mirisa, dolazi do gubitka zubi, a s tim i do smanjenja mogućnosti uživanja u hrani. Sastav tijela mijenja se, smanjuje se mišićna masa, povećava masno tkivo i usporava metabolizam.
Kada pomislimo na kalorije, uobičajeno ih povezujemo s hranom, ali one se odnose na sve što sadrži energiju. Na primjer, jedna litra benzina sadrži oko 7 750 000 kalorija. Prema definiciji, kalorija je količina energije, ili topline, koja je potrebna da se temperatura jednog grama vode povisi za jedan Celzijev stupanj.
Velik broj godina obavljao sam rendgenske pretrage u Domu zdravlja Labin. Pretežno su to bile pretrage želuca. To su bili pacijenti koji su imali čir na želucu ili dvanaesniku, ili se pak sumnjalo na tu bolest. Među tim pacijentima bio je nerazmjerno velik broj profesionalnih vozača kamiona ili autobusa. Radili su, naime, u jednom od najvećih prijevoznih poduzeća u Istri. U njih je bilo u postotku mnogo više čiraša nego u drugih zanimanja.
Odavna je poznato da je stanje zubala vrlo važno za zdravlje i prehrambeno stanje organizma. To znači da se dobro prožvakana i s pljuvačkom dobro promiješana hrana bolje iskorišćuje te da je organizmu dovoljna i manja količina hrane ako je dobro prožvakana.
Sigurna sam da svaki roditelj s ponosom gleda kako njegovo dijete raste. Dobro papa, lijepo napreduje, malo-pomalo i koji je centimetar više. Pa čak i onda kad se malo potužimo da im često treba kupovati cipele broj veće, mi smo ponosni na svoje dijete. Raste znači zdravo je
Da li su vam poznate izjave kao: Dovoljno mi je da bacim pogled na hranu i već se debljam. Sve mi se prima. Kriv je moj suprug toliko me naživcira da moram jesti. Na poslu je tako stresno da moram uzeti koji zalogaj da se smirim. Ako se još i hrane odreknem, što mi preostaje u životu. Izlike, izlike, izlike.
Cjelokupna je tajna, u našem unutrašnjem liku. Potrebno je nešto više reći i o tom unutrašnjem liku. Riječ je o značajnoj figuri unutar naše osobe, za koju smo rezervirali mnogo emocionalne energije. Bez obzira na to da li je pozitivan ili negativan emocionalni odnos koji nosimo prema unutrašnjem liku, osoba koju taj lik reprezentira za nas je bila značajna. A sad je važna samo njezina unutrašnja reprezentacija... To je dio osobe koji na neki način vlada ostalim dijelovima osobe. Psihoanalitičari nazivaju tu strukturu nad-ja ili superego.
Barem jednom u životu, mnogi od nas našli su se u situaciji da moraju skinuti nekoliko kilograma viška prije nekog posebno važnog događaja. Većina ljudi tada se radije odlučuje na što drastičniju dijetu. Pri tome smatraju da je za njih usvajanje jednostavnih, stručno i nutritivno dobro izbalansiranih jelovnika, koji će osigurati odgovarajuću tjelesnu masu i pomoći kod gubitka masti jednom zauvijek, nemoguća misija.
