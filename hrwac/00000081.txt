Studena školska košarkaška liga Dječaci 1 4 razred
27.01.2013., Koprivnica
Kako bi za male školarce košarkaše osigurali natjecateljske utakmice kroz cijelu sezonu, te im tako omogućili kompletniji košarkaški razvoj, Košarkaški klub Koprivnica svake godine, zahvaljujući entuzijazmu svojih članova, organizira Školsku košarkašku ligu. Ciljevi lige su uključiti što više školaraca da se bave košarkom i to ne samo učenike koprivničkih osnovnih škola, već i škola iz okolnih mjesta koje imaju osnovne uvjete za bavljenje ovim sportom.
Liga je organizirana i ove godine i to u dvije kategorije, u kojima se kontinuirano natječe preko 80 malih školaraca košarkaša iz šest osnovnih škola iz Koprivnice, Đurđevca, Drnja i Koprivničkih Bregi.
Od ove godine naziv lige je Studena kc školska košarkaška liga, jer su u firmi Podravka su prepoznali važnost ovog projekta i odlučili su ga poduprijeti. Dok su stariji školarci već odradili skoro pola natjecanja, najmlađi košarkaški krenuli su sa natjecanjima ovog vikenda. Od ove godine u natjecanje je uključena i ekipa OŠ Grgur Karlovčan iz Đurđevca.
Uz igranje utakmice mali košarkaši se u poluvremenu utakmice natječu u košarkaškim igrama, a pobjednici su nagrađeni poklon paketima sponzora. N a kraju lige, organizira se svečana revijalna utakmica na kojoj se uz utakmicu i podjelu nagrada održe i završno natjecanja u šutiranju slobodnih bacanja i natjecanje u košarkaškom slalomu.
U ovom natjecanju, najvažnije je da igraju i natječu se svi igraći. Vrijedi pravilo da svaki igrač mora odigrati barem 1,5 četvrtina. U dvije četvrtine utakmice igraju mlađi i slabiji igrači, a u dvije četvrtine igraju stariji i iskusniji igrači, tako da pobjeđuje momčad koje je najkompletnija u svim godištima, a rezultat jako ovisi i o igri najmlađih igrača. Time se izjednačava uloga igrača u momčadi i sve potiče na aktivno učestvovanje u utakmici. Svi moraju igrati i nema podjele na one koji igraju i na one koji sjede na klupi za rezervne igrače.
Najmlađim košarkašima potrebno je približiti koš i olakšati košarku, tako da oni igraju sa manjom loptom i na terenu sa spuštenim koševima.
U prvom kolu ovogodišnjeg natjecanja sastale su se ekipe: zajednička ekipa OŠ FranKoncelak iz Drnja i OŠ Koprivnički Bregi OŠ Grgur Karlovčan iz Đurđevca, a drugu utakmicu igrale su koprivničke ekipe OŠ Đuro Ester protiv zajedničke ekipe OŠ ANGostovinski i OŠ Braća Radić.
Bilo je zanimljivo i uzbudljivo. Utakmica Drnje-KoprivnčkiBregi: Đurđevac bila je neizvjesna do kraja, a u drugoj su dječaci OŠ Đuro Ester bili su bolji od zajedničke ekipeOŠ ANGostovinski i OŠ Braća Radić i pokazali zašto su prošle godine osvojili prvenstvo.
U natjecanjima u šutiranju slobodnih bacanja pobijedili su Filip Imbriovčan ispred Filipa Lončarića, na prvoj utakmici, te FranMaletić ispred Dorijana Lončarića, na drugoj utakmici, dok je u natjecanju u košarkaškom slalomu najbolji bio Dorijan Lončarić ispred Marina Petričevića.
