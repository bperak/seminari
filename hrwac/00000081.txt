Samo pukim slučajem i velikoj sreći Zvonko Martinić iz Vučaka izbjegao je sigurnu smrt upavši u zaleđeno jezero " Granje ". Isti se je 11.12. ove godine pješice prečicom vračao kući s posla iz Bedekovčine u svoj Vučak, te prolazeći oko 19,30 sati pokraj jezera " Granje " okliznuo se i pao u zaleđeno jezero, probio led, te počeo tonuti. Pošto je bilo jako hladno, oko minus deset stupnjeva Celzijevih, prije pada isti je imao ruke u džepovima, te upavši u jezero nije mogao izvaditi desnu ruku iz džepa kaputa, a lijevom je bio potpuno bespomoćan. Zbog težine odjeće dva puta je tonuo i ponovo izranjao, a zadnjim atomima snage pozivao je u pomoć. 
U našem ribičkom domu, kao i svaku večer, bila je grupa ribiča koji su kartali i igrali šah. Renato Balen izašavši iz doma začuo je poziv u pomoć, te utrčao u dom pozvavši ostale ribiče koji su odmah izašli, te baterijskim svjetiljkama pretraživali jezero od kuda dolazi poziv za pomoć. Ugledavši nepoznatog muškarca kako tone u jezeru " Granje ", napravili su živi lanac, tako da su jedan drugome dali ruku, a ribo-čuvar Josip Korbar ulovio je utopljenika za ruku, te su ga izvukli iz vode. Brzo su ga unijeli u ribički dom, te mu skinuli odjeću, a Toni Andročec, naš medicinski brat, masirao mu je cijelo tijelo, te ga utoplio dekama, pošto je Zvonko bio napola smrznut. 
Kad je Zvonko došao k sebi, naši članovi dali su mu svoju odjeću, te ga odvezli njegovoj kući. Uz navedene, članove, u akciji spašavanja sudjelovali su još i naš predsjednik Dalibor Krepelnik, Stjepan Martinjak i Zlatko Jagarčec. 
Dečki hvala na svemu, jer da vas nije bilo i mene danas ne bi bilo, poručio je Zvonko Martinić 
