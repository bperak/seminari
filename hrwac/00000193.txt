Đumbiroterapija
Đumbir je u svijetu poznat kao aromatičan začin, no manje su poznata ljekovita svojstva gomolja te biljke koja se već tisućama godina koristi u svrhu liječenja u tradiciji istočnih naroda. Đumbiroterapija se provodi stavljanjem toplih obloga na tijelo, a upravo toplina potiče cirkulaciju krvi i limfe na dijelu tijela na koji je stavljen, što pomaže eliminaciji oslobođenih toksina. Svježi đumbir ugrijan toplinom vode duboko prodire u tkivo, u organe kao što su bubrezi, pluća i jetra, do same stanične razine. Oblozi pogodno djeluju na razne akutne ili kronične bolove, a mogu ubrzati oporavak nakon raznih upalnih stanja. Vrlo su korisni kod ukočenih i bolnih mišića, kroničnih bolova u leđima, te za ljude čija je prehrana dugo vremena uključivala mlijeko i mliječne proizvode koji u organizmu, a posebno u bubrežnoj zoni, stvaraju sluz. Jednako vrijedi i za ostale tekško probavljive namirnice poput mesa i brašnastih proizvoda. Tretman đumbiranja posebno je dobro primiti u prijelaznim godišnjim dobima, te zimi kad je našim bubrezima potrebno više utopljavanja i pažnje i kad je njihova energija aktivnija. Tretman je izuzetno ugodan i traje sat vremena.
Opis tretmana:
Tretman započinje osnažujućom đumbirovom kupkom za stopala koja će vas zagrijati i opustiti, te lagano uvesti u nastavak tretmana. Nakon kupke na odabrane se djelove tijela polažu oblozi od svježeg đumbira. Tretman se radi na kozmetičkoj ležaljci pri čemu se skida dio odjeće pa preporučamo prije dolaska odijenuti nešto lagano i jednostavno. Oblozi od đumbira zadržavaju se toliko dugo ili ponavljaju onoliko puta koliko je potrebno da djeluju. Također se koriste razne druge tehnike, poput trljanja kože toplim oblozima.
Povoljno djelovanje đumbiranja:
Pogodno djeluje na mnoge akutne ili kronične bolove kao što su reumatizam, artritis, bolovi u leđima, grčevi (menstrualni, crijevni itd.).
Može ubrzati oporavak nakon raznih upalnih stanja (bronhitis, upala bubrega i mjehura, infekcije prostate, crijevnih upala, čireva i apscesa.
Uspješno pomažu razgraditi otvrdnule nakupine masti, bjelančevina i minerala. Primjeri za to su bubrežni kamenci, žučni kamenci, ciste (na grudima i jajniicma) i dobroćudni tumori kao što su fibroidi maternice.
Opuštaju napete mišiće.
Kada su tkiva oštećena, đumbirovi oblozi mogu ubrzati obnavljanje oštećenih područja. Uočili smo primjerice golemu blagotvornost đumbirovih obloga kod oporavka nakon loma kostiju.
Oblozi od đumbira ne koriste se u sljedećim slučajevima:
Oblozi od đumbira nikada se ne stavljaju na područje mozga
u tretiranju beba i starih ljudi
oblozi se ne stavljaju na donji dio trbuha u trudnica
kod upale slijepog crijeva i upale pluća
u slučaju visoke temperature
na područjima zahvaćenima zloćudnim tumorom, oblog od đumbira ne smije se držati više od 5 minuta.
