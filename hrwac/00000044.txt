Vina Petrač kao takva postoje od berbe 1998 godine, kada su na području Iloka kupljene određene količine graševine, pinota bijelog i traminca, koje su prevezene u vinski podrum Petrač na daljnju preradu. Opremom podruma i upotrebom najkvalitetnijih enoloških sredstava, te stručnošću vlastitog enologa nastojimo konstantno poboljšavati kvalitetu naših vrhunskih vina. 
Petrač vinogradi - Geografsko podrijetlo 
U blizini Krapinskih Toplica na Hršak brijegu nalaze se vinarija i vinogradi tvrtke Petrač d. o. o. Vinogradi su zasađeni na ukupnoj površini od 5,00 ha, bijelim sortama graševina i chardonnay - 10.000 čokota, te crvenim sortama cabernet sauvignon i merlot - 14.000 čokota. 
Degustacije - Posjetite kušaonu 
U sklopu novog podruma predviđen je prostor namijenjen degustaciji i edukaciji, te međusobnoj razmjeni iskustava enologa, vinogradara i sommeliera. U dogovoru s Turističkom zajednicom Krapinske Toplice i turističkim agencijama planira se organizirano dovođenje grupa turista uz prezentaciju vina i procesa proizvodnje. 
