U četvrtak, 04. studenog u 19:00 u velikoj dvorani Središnje knjižnice bit će predstavljena knjiga Ivana Kovačića " Smij kroz suze ", u izdanju Gradske knjižnice Marka Marulića.
" Smij kroz suze " zbir je anegdota i zbivanja iz života Splita na prijelazu iz 19. u 20. stoljeće, pisanih na splitskom dijalektu. Audio CD sa glasom autora izuzetno je vrijedan dodatak knjizi koji obogaćuje doživljaj čitanja.
Koristeći različite likovne tehnike, djeca nam u svojim radovima dočaravaju povijest nastanka života na Zemlji. Kako Zemlju voljeti još više, kako joj sačuvati izvornu šarolikost i ljepotu, kako se s ponosom zvati zemaljskim bićem... Neki od odgovora čekaju na Vaš dolazak u Knjižnicu Trstenik I zato, dođite
Četvrtak, 11. studenog, dan oprosta zakasnine
Gradska knjižnica Marka Marulića (svi odjeli)
Četvrtak, 11. studenog 2010.
Obavještavamo sve naše korisnike da u četvrtak, 11. studenog, na Dan hrvatskih knjižnica, u svim knjižnicama Gradske knjižnice Marka Marulića mogu vratiti knjižnu i neknjižnu građu bez plaćanja zakasnine.
" Zašto i kada uvesti inzulinsku terapiju u osoba sa šećernom bolešću tip II " naziv je javnog predavanja prof. dr. sci. Slavena Kokića, dr. med., voditelja Regionalnog centra za dijabetes, endokrinologiju i bolesti metabolizma KBC Split, koje se održava u sklopu obilježavanja Svjetskog dana šećerne bolesti, u organizaciji Splitskog dijabetičkog društva i Upravnog odjela za socijalnu skrb, zdravstvenu zaštitu i suradnju sa braniteljima i braniteljskim udrugama grada Splita
Čitaonica: Biološka raznolikost u pjesništvu Vesne Parun
08. - 12. studenog, od 15:30 do 16:00
U posljednjem tjednu Mjeseca hrvatske knjige čitat ćemo stihove Vesne Parun koji su posvećeni prirodi i životinjama. Čitaonica je namjenjena djeci osnovnoškolskog uzrasta, a održavat će se od ponedjeljka do petka, i to od 15:30 do 16:00.
Tijekom cijele godine u knjižnicu nam u grupni posjet dolaze razredi osnovnih škola iz Splita i županije (Postira, Šestanovac, Slatine, Srijane, Sitno Gornje....) u pratnji vrijednih učitelja i školskih knjižničara. Sada, tijekom Mjeseca hrvatske knjige, taj se broj posjeta uvećao. Ovaj tjedan u posjet nam dolaze učenici sedmog razreda OŠ Dugopolje.
U Hrvatsku nam, iz daleke Litve, dolazi Kęstutis Kasparavičius, pisac za djecu i autor višestruko nagrađivanih ilustracija koje krase njegove knjige. Nakladnička kuća Ibis grafika iz Zagreba, objavila je 2008. godine slikovnicu Budalaste priče. Riječ je o knjizi, koja je u Litvi 2005. proglašena najboljom dječjom knjigom, a prof. Mirjana Bračko sjajno ju je prevela na hrvatski jezik. Dobra slikovnica je ona koja je koncipirana tako da privuče dijete već od prve strane, a istodobno je primamljiva za odrasle. Budalaste priče upravo su takve. Šaljive su, poučne, iznenađuju svojom tematikom, a sa zanimanjem ih mogu čitati i odrasli opisala je prof. Bračko.
Kęstutis Kasparavičius posjetit će nekoliko gradova u Hrvatskoj. Početak njegovog gostovanja i likovnih radionica je u Zagrebu, u Centru za kulturu POUZ i na Interliberu, gdje će s djecom koja će posjetiti najveći sajam knjiga u Hrvatskoj, u paviljonu 6, na pozornici slikati žirafu visoku tri metra. U ostalim gradovima (Split, Varaždin, Ivanec, Karlovac) slikat će neke od likova koji se nalaze u njegovim pričama. Ovom prilikom će, uz radionice u spomenutim gradovima, biti predstavljena nova slikovnica ovog izvrsnog autora u hrvatskom prijevodu, naslovljena jednostavno Kratke priče.
U Gradskoj knjižnici Marka Marulića u ponedjeljak 15. studenog, posljednjeg dana Mjeseca hrvatske knjige 2010, u 19:00 će sati biti otvorena izložba fotografija Zvonimira Goloba. Zvonimir Golob (1927. - 1997.), hrvatski pjesnik, prevodilac i esejist, skladatelj i autor tekstova šansona bavio se i umjetničkom fotografijom. U izložbenom prostoru Središnje knjižnice bit će predstavljeno 28 crno-bijelih Golobovih fotografija, nastalih prije tridesetak godina, koje je akademski slikar i scenograf Saša Šekoranja pronašao na sajmu antikviteta i izložio u zagrebačkoj galeriji Velvet u srpnju 2010., a bavi se licem žene u različitim životnim dobima, pozama i raspoloženjima. Izložbu će otvoriti Renato Baretić i Ante Verzotti, a Golobove pjesme čitat će Trpimir Jurkić.
Živim život bez nasilja javna je tribina u sklopu kampanje Ministarstva unutarnjih poslova RH, Policijske uprave splitsko-dalmatinske, o problematici nasilja u obitelji, koja će se održati u srijedu, 17. studenog 2010. godine u 10:00 u velikoj dvorani Središnje knjižnice, Ulica slobode 2.
" Kako moje dijete vidi sebe? " tema je novog Druženja s roditeljima U organizaciji Udruge odgajatelja Kampanel, kojeg vodi Igor Longo, psiholog i terapeut. Osoba koja vidi sebe u lošem svjetlu... izgubila je doticaj sa svojom unutarnjom snagom, ne vidi da snagu i sposobnosti uopće ima... Važno je znati kako moje dijete vidi sebe, kako zbog njegove SADAŠNJOSTI (da maksimalno iskoristi ovaj trenutak svoga odrastanja, sve ono što ima u sebi i što mu pruža okružje...) tako i zbog njegove BUDUĆNOSTI (da ne bude rizična, već stabilnija, sigurnija... da se razvija u onom smjeru u kojem će se ostvarivati u potpunosti... da se bolje nosi sa životnim frustracijama...).
" Od prvog dana.. Zaštita mentalnog zdravlja započinje u ranom djetinjstvu " prvo je iz ciklusa predavanja u Mjesecu borbe protiv alkoholizma i drugih ovisnosti u organizaciji Nastavnog zavoda za javno zdravstvo Splitsko-dalmatinske županije i Službe za zašitu mentalnog zdravlja, prevenciju i izvanbolničko liječenje ovisnosti. Predavači: Mirela Grbić, prof., Žana Pavković, prof. Najda Čajo, prof.
