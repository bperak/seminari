Savjeti i iskustva tradera Željka Strinića
Prije dvije godine sam namjeravao proširiti svoj sadašnji posao i otvoriti mjenjačnicu, naravno prve informacije sam potražio na internetu i uskoro saznao da bih se bavio mjenjačkim poslovima da trebam: imati poslovni prostor s visokim stupnjem sigurnosti, zatim ugovor sa poslovnom bankom, poseban softver, upis u obrtni registar i minimalno 100.000,00 kn kapitala. Uskoro sam na netu našao puno zanimljivih informacija o meni novom i nepoznatim tržištu pod nazivom Forex, to tržište mi je ponudilo da se mnogo brže i jednostavnije uključim u trgovanje valutama i sa znatno manjim početnim kapitalom i bez suvišne papirologije.
Forex tržište me je fasciniralo svojom veličinom, likvidnošću i ogromnim šansama koje mi nudi za napredovanje, ljubav je rođena na prvi pogled. Za razliku od mnogih koji pitaju gdje je tu kvaka i prevara, sljedeće moje pitanje je bilo što ja trebam učiniti za uspjeh na Forex tržištu? Odgovor je jednostavan, trebam dobro proučiti trgovačku platformu, proučiti osnove fundamentalne i tehničke analize i izgrađivati stalno svoj emocionalni pristup poslu. Formula uspjeha glasi upoznaj graf i tehničku analizu, proučavaj fundamente i izgrađuj sebe.
Ova tri faktora, znanje, emocionalna priprema i kapital se množe a sve pomnoženo s nulom daje rezultat nula, zato obratite jednaku pozornost na sva tri faktora uspjeha, učite TA i FA čitajte vijesti, upoznajte i izgrađujte sebe i Forex će Vas bogato nagraditi i isto tako kaznit ukoliko ste lijeni, učiti i raditi na sebi. Moj savjet Vam je da osmislite i zapišete osnovne postavke Vaše trgovačke strategije, da zapišete svoje ciljeve i da ručno zapisujete sve svoje trejdove i obavezno da ih svaki dan analizirate, obratite pažnju na svoje greške, jer tko ne zapisuje i ne analizira svoje greške on ih ponavlja. Vodite što više statistika o vlastitom radu i napredovanju i USPJEH I RAČUN ĆE RASTI, kako vaša bilježnica bude deblja, debljati će se i Vaš novčanik.
Ono što Forex čini vrlo atraktivnim su poluge koje višestruko povećavaju naš kapital čak do (1:500), naravno poluge nam daju velike šanse da povećamo svoju zaradu, ali isto tako multipliciraju naše gubitke. Što je poluga? Poluga je beskamatni margin kredit u omjeru od 1:1 do 1:500 kojim vas naš broker ADMIRALMARKETS AS kreditira, osobno imao sam dva margin kredita preko poslovnih banaka za trgovinu dionicama na burzi i to u omjeru 1:1 i zato sam plaćao kamate u iznosu 12 % godišnje plus troškovi skrbništva i obrade kredita, ovdje toga naravno nema, samo se plaća brokerska provizija kao i na burzi dionica, samo što je ovdje znatno niža.
Što je još jako bitno za uspjeh na Forexu? Po mom osobnom iskustvu to je vrijeme. Vrlo je bitno znati na dnevnoj razini vremena otvaranja sesija, zatim vremena objave velikih najavljenih vijesti, također bitno je pratiti i Forex-kalendar na tjednoj i mjesečnoj razini.
U početku će Vam svi reći da je za uspjeh bitna disciplina i strpljivost, točno ali ljudi sebi te pojmove pogrešno protumače i uskoro opet zvoni margin-call i račun se istopi.
Disciplina je da svoj posao ozbiljno pripremite, za pripremu je bitno prvo postaviti cilj, znači koliko želim uzeti pipsa na grafu, odrediti vrijeme realizacije npr. poslije objave velike vijesti želim ispratiti reakciju tržišta i onda poentirati, mirni dijelovi dana nude manje šanse ali i manje rizike, zatim treba proučiti TA i postaviti naredbe na čekanju i strpljivo čekati svoj cilj.
Naloge uvijek uredite, odredite TAKE PROFIT i STOP LOSS i nikada nemojte micati stop loss u nadi da će se tržište okrenuti u Vašu korist. Spomenuo sam riječ strpljivo. Većina nas trejdera na početku mislimo kako ćemo čekati koliko god dugo treba i danima promatrati minus dok se tržište ne okrene u našu korist, drage kolege to nije strpljenje već to je glupost koja nas vodi u propast, po meni je STRPLJENJE kada trejder dobro prouči graf i postavi naloge, a onda ih strpljivo čeka da ih realizira, isto tako strpljenje je par dana zaredom gledati kako ti raste zarada. Većina trejdera početnika čim se pojavi mala zarada zatvaraju pozicije u strahu od preokreta tržišta što je greška, (većina se ljudi teže nosi sa uspjehom već sa gubitkom u životu), ljudi cijeli život kukaju za propuštenim prilikama zato što nisu imali hrabrosti i strpljenja da ih realiziraju.
Zašto je važno imati trgovačku strategiju? Zato jer samo sistemi u svakom poslu u životu dugoročno donose profit, izradite strategiju dajte joj čak i naziv, parafrazirajući R. P. Emarsona koji je rekao: Napravi bolju mišolovku i svijet će doći na tvoja vrata.. Ja sam svoju strategiju nazvao Hrabro iz bunkera.
I na kraju ću Vam javno reći što mi je cilj na Forexu, cilj mi je da sva proživljena iskustva i stečena znanja objavim u jednoj knjizi o uspjehu na Forexu, a da bi knjiga bila vjerodostojna moram prije toga zaraditi toliko dolara da se ta brojka piše bar kao sedmeroznamenkasti broj.
