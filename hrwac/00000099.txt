SŠ Ban Josip Jelačić Zaprešić odgovorila je na javni poziv Agencije za strukovno obrazovanje i obrazovanje odraslih sa željom da od iduće školske godine provodi novi kurikulum za stjecanje strukovne kvalifikacije Tehničara za računalstvo (TZR). 
To znači da od ove generacije upisujemo učenike koji će se bitno bolje pripremati i specijalizirati za suvremeno informacijsko okruženje današnjeg života. Stari program TZR-a je bio kvalitetan, ali ga je bilo nužno mijenjati prema suvremenim tehnologijama. 
Novi kurikulum tu donosi promjenu pristupa ovom zanimanju što se dobro vidi iz njegove ključne svrhe: izradba i održavanje manje složenih računalnih programa, baza podataka, web stranica, dijagnosticiranje i rješavanje problema računalnog softvera i hardvera, konfiguriranje i održavanje manjih lokalnih računalnih mreža te informacijskih i komunikacijskih sustava. 
U opisu zanimanja TZR-a vidjet ćemo da on obuhvaća praktična znanja i vještine potrebne za obavljanje poslova povezanih s projektiranjem, izradbom i održavanjem manje složenih relacijskih baza podataka i računalnih programa, nadziranjem i dijagnosticiranjem te evidentiranjem i otklanjanjem hardverskih i softverskih problema, educiranjem i pomaganjem korisnicima u rješavanju njihovih problema, konfiguriranjem i održavanjem računala, lokalne računalne mreže, računalnih i informacijskih sustava. 
Sigurni smo da će ova informacija koristiti učenicima 8. - ih razreda koji razmišljaju o upisivanju TZR-a u našoj školi da bolje upoznaju novi program, a u tome će im pomoći i nastavni plan i program koji se nalazi ovdje. 
Objavio: admin, 19.05.2013 01:03 
MLADE PODUZETNICE DRUGE U DRŽAVI 
U organizaciji Agencije za strukovno obrazovanje i obrazovanje odraslih, od 17. do 19. travnja u Ekonomskoj i trgovačkoj školi Čakovec, održano je državno natjecanje Mladi poduzetnik i smotra Sajam vježbeničkih tvrtki. 
Učenici / e su u timovima radili / e integralni zadatak koji je tražio znanja iz poduzetništva, marketinga, knjigovodstva, poslovnih komunikacija, stranog jezika i informatike. 
Na natjecanju je sudjelovalo ukupno 12 najboljih timova iz ekonomskih škola diljem Hrvatske. Uz našu školu, bile su i škole iz Rijeke, Poreča, Knina, Dubrovnika, Ivanca, Varaždina, Osijeka, Slavonskog Broda, Đakova, Karlovca i Čakovca. 
Također, učenice su sudjelovale i na sajmu / smotri vježbeničkih tvrtki gdje su predstavile vježbeničku tvrtku Matica d. o. o. Program smotre bio je podijeljen na dva dijela prezentacija vježbeničke tvrtke i poslovanje u izložbenom prostoru vježbeničke tvrtke. 
Čestitamo 
Objavio: admin, 12.05.2013 11:04 
Odličan uspjeh na GASTRO natjecanju 
Natjecanje Gastro je započelo davne 1979. g., kao zagrebačka manifestacija, te je od 1980. do 1985. održano kao državno natjecanje, a od 1985. ' ' Gastro ' ' postalo je međunarodno natjecanje. 
Uz informacije o školi i devet usmjerenja, možete pogledati i do kojih smo spoznaja došli istražujući na temu održivog razvoja. Ovogodišnji bookmark dizajnirala je Ivana Bago, 3. b. 
Uz zanimljive prezentacije, dramske izvedbe, igre i dobre glazbe, bit će i gostiju na temu Obnovljivi izvori energije, gost je Andro Bačan, dipl.ing.el. iz Energetskog instituta Hrvoje Požar (10 sati, učionica 316). 
U četvratak, 11. travnja u 14 sati u našoj školi gostuje sociologinja Ana Janjatović Zorica s temom Cjeloviti pristup zdravlju i uloga zdrave prehrane. Njeno gostovanje dio je projekta koji interdisciplinarno provodimo u ovoj školskoj godini, Hrana kao zdravlje. 
Ana Janjatović-Zorica jedna je od najiskusnijih učiteljica prirodne prehrane u Hrvatskoj. U edukacijskoj ustanovi Makronova u Zagrebu od 1994. vodi radionice kuhanja, predaje na Školi prirodne kuhinje, vodi praktični dio seminara Makrovikend te s užitkom dijeli svoje iskustvo s polaznicama. Često surađuje s medijima. Autorica je četiriju kuharica iz edicije Mirisi i okusi Makronove: Tofu, Složenci i variva i Mahunarke i Salate. Po struci je sociologinja, a osobito je zanima područje sociologije prehrane. Aktivna je u organizaciji kulturnih događanja, a također je prevela i uredila nekoliko knjiga s područja zdravih stilova življenja, osobnog razvoja i pokreta tijela. 
Županijsko natjecanje iz hrvatskog jezika za Zagrebačku županiju održano je 5. ožujka 2013. u OŠ Eugena Kumičića u Velikoj Gorici. 
Naši učenici osvojili su prva mjesta: 
Anja Dujaković, 2. a, mentorica Ljiljana Kotarski, prof. 
Franjo Blažević, 3. b, mentorica Nikolina Bratković Katnić, prof. 
Ivana Verveger, 4. b, mentorica Mirna Franc, prof. 
Ivana Verveger pozvana je i odlazi na državno natjecanje u Zadar, 6. - 8. svibnja 
Čestitamo 
Županijsko natjecanje iz talijanskog jezika za Zagrebačku županiju održano je 28. veljače 2013. u Velikoj Gorici. Naši učenici postigli su sjajan rezultat osvojivši prva tri mjesta. Prvo mjesto: Nikolina Tomić, 3. d, drugo: Nikolina Puklin, 4. d i treće: Eni Mamuzić, 4. c. Mentorica je Sanja Jelaković Kühner, prof. 
Čestitamo 
