Korisnici gradske subvencije su poljoprivredna gospodarstva utvrđena Zakonom o poljoprivredi: 
- koja su upisana u Upisnik poljoprivrednih gospodarstava; - imaju prebivalište odnosno sjedište na području Grada Novske; - imaju poljoprivredne površine i poljoprivrednu proizvodnju za koju traže gradsku subvenciju na području Grada Novske, - te ispunjavaju i druge uvjete i kriterije ovog Natječaja. 
Zakupnik poljoprivrednog zemljišta u gradskom ili državnom vlasništvu koji nije ispunio svoje obveze ne može biti korisnik subvencija utvrđenih ovim Programom dok takve obveze ne ispuni. Zahtjevi za subvencije se dostavljaju na propisanim obrascima uz pripadajuću dokumentaciju, a rješavaju se prema redoslijedu dospijeća kompletiranih zahtjeva i do utroška sredstava. 
OBVEZE KORISNIKA 
Korisnik gradske subvencije odnosno podnositelj zahtjeva je podložan inspekcijskom i stručnom nadzoru (metodom slučajnog uzorka) u cilju provjere istinitosti podataka. Ukoliko je korisnik gradske subvencije odnosno podnositelj zahtjeva priložio neistinitu dokumentaciju ili prijavljeno stanje u Zahtjevu i dokumentaciji ne odgovara njegovom stvarnom stanju, dobivena sredstva za tu godinu mora vratiti u gradski proračun, te će podnositelj zahtjeva biti isključen iz svih gradskih subvencija u poljoprivredi u narednih 5 godina. 
