Riječ predsjednika 
Živimo u vremenu u kojem se osjeća velika potreba za istinskim čovjekoljubljem i za aktivnim zauzimanjem na zaštiti moralnih i vjerskih vrijednota koje su sve više ugrožene i bivaju predmet medijskog izrugivanja. Prvenstvena odgovornost za našu budućnost i budućnost naše djece i cjelokupnog hrvatskog društva nije na svećenicima i biskupima nego i na vjernicima laicima, koji su pozvani angažirati se za opće dobro, na što nas je neprestano pozivao sveti otac Ivan Pavao II. i na što nas poziva i papa Benedikt XVI. Upravo s tom sviješću i odgovornošću pokrenuta je Udruga Ivan Pavao II. Split. Osnovana je od strane vjernika laika, obiteljskih ljudi različitih profesija, a njezini primarni ciljevi jesu očuvanje moralnih vrijednota, širenja vjerske kulture i potpomaganje potrebitih đaka i studenata. Imajući u vidu okolnosti u kojima živi veliki broj naših sugrađana, svoju aktivnost započeli smo ustanovljenjem fonda za potporu srednjoškolcima i studentima slabijeg imovinskog stanja, koji imaju prebivalište na području Splitsko - dalmatinske županije. Želja nam je povećati broj stipendiranih đaka i studenata te započeti s drugim djelatnostima kao što su organiziranje predavanja, ustanovljenje kulturnog centra s čitaonicom, knjižnicom... Bez zauzetosti šireg kruga ljudi, tj. bez Vaše pomoći to neće biti moguće. Stoga Vas molimo za suradnju. Ukoliko svojim savjetom, molitvom, angažmanom ili materijalnom potporom možete pomoći ovoj inicijativi pozivamo Vas da se pridružite kao suradnici ili podupiratelji. Ukoliko želite dati svoju potporu ovoj incijativi ili ukoliko želite saznati više informacija molimo Vas da popunite i na našu adresu pošaljete obrazac koji se nalazi pod - Kontakt - u našem izborniku. 
S poštovanjem Mate Bosnić, predsjednik Udruge Ova Kategorija je trenutno prazna 
