Breadcrumbs
Kada govorimo o sustavu protuprovale i kontroli pristupa, bitno je odrediti odakle dolazi rizik: od perimetra, ulaznih vrata, unutar same organizacije? Dok se ova rješenja i dalje mnogu implementirati kao pojedinačna rješenja, mnogo su učinkovitija ako dolazi do razmjene podataka, što omogućava povezivanje protuprovalnih alarma s događajima iz kontrole pristupa. Individualnim pristupom svakom klijentu, želimo razumjeti vaše brige i poslovne procese, način na koji koristite svoje poslovne prostore i analizirati sve moguće rizike kako bismo vam mogli ponuditi pravu senzornu tehnologiju za protuprovalu i / ili neovlašteni pristup te sustav kontrole pristupa za vaše posjetitelje i zaposlenike. Također možemo integrirati naš sustav kontrole pristupa s vašim ERP sustavom, pružajući vam mogućnost da imate točan broj radnih sati svakog vašeg zaposlenika, budući da se sustav jednostavno može proširiti sa sustavom za evidenciju radnog vremena i s modulima za planiranje smjena.
Sustavi protuprovale i kontrole pristupa vrlo su osjetljivi dio sveobuhvatnog koncepta tehničke zaštite. Zbog toga se naše aktivnosti temelje na kompleksnom sagledavanju problema integralne zaštite osoba i imovine kroz unapređenje prevencijskih mjera, uklanjajući procijenjene izvore ugroženosti i izrazite opasnosti. Te činjenice u krajnjem obliku rezultiraju optimalnim sustavom zaštite krojenim po mjeri korisnika.
Protuprovalni sustavi, zahvaljujući svojoj modularnoj strukturi, zadovoljavaju specifične zahtjeve korisnika, uz visoki stupanj fleksibilnosti. Centrale imaju mogućnost integriranja protuprovalnih i protuprepadnih elemenata, kontrole pristupa, elemenata sustava za dojavu požara, upravljanja sustavom video nadzora, spajanja na centralni dojavni sustav te integriranja u jedinstveni nadzorni centar.
Pod pojmom sveobuhvatnog koncepta protuprovalne zaštite podrazumijevamo zaštitu vanjskog i unutrašnjeg perimetra, prostora u zgradi, pojedinih objekata u prostoru, protuprepadnu zaštitu, kontrolu pristupa, video nadzor i spajanje na centralni dojavni sustav.
Za zaštitu unutarnjeg perimetra i detekciju ulaska u štićeni prostor koriste se magnetski kontakti, detektori loma stakla, detektori šuma i slično. Za zaštitu prostora unutar zgrade koriste se pasivni infracrveni, ultrazvučni, mikrovalni i multikriterijski detektori (kombinirani pasivni infracrveni i ultrazvučni ili pasivni infracrveni i mikrovalni), bežični (wireless) detektori, kao i sustavi video nadzora s detekcijom pokreta u slici.
Za zaštitu pojedinih objekata u prostoru koriste se seizmički detektori, sustavi nadzora i zaštite izložbenih vitrina od otvaranja, oštećenja i loma stakla, detektori za zaštitu slika, magnetski kontakti i sl.
Zaštita vanjskog perimetra i detekcija ulaska u štićeni prostor podrazumijeva upotrebu infracrvenih i mikrovalnih barijera, senzorskih detekcijskih kabela ukopanih u zemlju ili postavljenih na zaštitnu ogradu te video nadzor s detekcijom pokreta u slici.
Za veća perimetarska područja se primjenjuje zaštita mikrovalnim barijerama, a vanjski detektor kretanja se može koristiti za pokrivanje mrtvih zona na mjestima preklapanja zraka.
Kontrola pristupa se često kombinira sa sustavima protuprovale sprječavajući pristup neovlaštenih osoba štićenim prostorijama. Ulazak u prostoriju bez prethodnog autoriziranja možemo definirati kao nasilan ulaz odnosno alarm. Za prostorije gdje je bitan veći stupanj zaštite primjenjuje se kombinirana metoda, odnosno čitač s integriranom tipkovnicom ili biometrijskim elementom, gdje je, uz autorizaciju karticom, potrebno otipkati i odgovarajući PIN ili izvršiti autorizaciju otiskom prsta. Moguće je kombinirati protuprovalnu centralu s kartičnim čitačem, gdje se jednostavnom autorizacijom karticom na čitaču povezanim na centralu, može aktivirati / deaktivirati zaštita štićene prostorije.
Kod objekata sa specifičnim potrebama osmišljavaju se rješenja prilagođena njima (banke, pošte, financijske institucije...). Za protuprepadnu zaštitu koriste se panik tipke, panik šine, kopče zadnje novčanice te sustav detekcije prisilnog otvaranja (duress alarm). Također je vrlo bitno spriječiti svaku mogućnost sabotaže postavljenog sustava. Sabotaža komunikacije alarmnih centrala (presjecanje ili kvar telefonske linije) u raznim objektima koji su spojeni na dojavne centre zaštitarskih kuća rezultira time da dojavni centar nema pravovremenu informaciju o gubitku komunikacije na objektu i na taj način ne može promptno reagirati na potencijalnu incidentnu situaciju. Zahvaljujući mrežnom alarmnom komunikatoru, veza prema centru se permanentno provjerava preko odgovarajuće mrežne infrastrukture (korporativna mreža banke, pošte...). U slučaju prestanka komunikacije preko prijenosnog kanala, komunikacija s dojavnim centrom zaštitarske službe će se pokušati ostvariti sekundarnom vezom (npr. GPRS ili telefonskom linijom) te u slučaju neuspješnog povezivanja s centrom na incidentnu lokaciju će izaći interventna ekipa.
