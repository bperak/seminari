U Hrvatskoj je broj neprijavljenih zlostavljanja veći od prijavljenog. To znači da za pola zlostavljanja se ne zna. Žene i djeca žive u strahu za svoje dostojanstvo, zdravlje, često i život, nemaju snage ili znanja poduzeti nešto, a svi okreću leđa njihovom problemu, misleći da je to obiteljski problem i da se bolje ne miješati u tuđe živote. Na takav način, ti životi su uništeni.
Uz fizičko i seksualno zlostavljanje uvijek je prisutno i psihičko, koje uništava volju žrtve, i samopouzdanje da nešto učini za sebe. Tada joj je očajno potrebna pomoć drugih osoba.
TKO MORA PRIJAVITI ZLOSTAVLJANJE?
- Socijalni radnici, zdravstveni djelatnici, policijski djelatnici, prosvjetni djelatnici, koji u svojem poslu uoče posljedice zlostavljanja, te ako ne prijave čine prekršaj.
TKO MOŽE PRIJAVITI ZLOSTAVLJANJE?
- član bliže i daljnje obitelji, susjedi, prijatelji, slučajni prolaznici ili bilo tko upoznat sa takvom situacijom.
AKTIVNOSTI UDRUGE HERA KRIŽEVCI:
1. SOS TELEFON: podrška, osnaživanje i pomoć u najtežim trenucima, volonterkama se možete obratiti svaki dan, bez straha, te podijeliti teška iskustva zlostavljanih, kao i dobiti informacije vezane za korake koje možete učiniti kako bi pomogli sebi, ili nekom drugom zlostavljanom članu obitelji;
2. SAVJETOVALIŠTE: naš stručni tim psiholog, socijalni radnik na raspolaganju su Vam četvrtkom od 17,00 do 19,00 sati, te možete dobiti informacije vezane za vaša prava, te o djelatnostima Centra za socijalnu skrb, policije i sudove u svezi s Vašim pravima;
3. SENZIBILIZIRANJE JAVNE SVIJESTI:
Naš stručni tim provodi edukacijske radionice s ciljem prevencije nasilja u vezama, javne tribine sa gostima stručnjacima iz područja nasilja u obitelji i sa popularnim temama, kao i razne letke i brošure sa ciljem osvješćivanja i senzibiliziranja javnosti oko problema nasilja u obitelji.
ZLOSTAVLJANJE je jedan od najraširenijih problema današnjice, kojim se sve više bave stručnjaci raznih disciplina.
OBLICI NASILJA:
FIZIČKO zlostavljanje je pojava fizičke ozljede uslijed udaranja rukom, nogom ili nekim predmetom, snažnog drmanja ili bacanja, izlaganja visokim ili niskim temperaturama, davljenja ili druga fizička maltretiranja.
EMOCIONALNO zlostavljanje se najkasnije počelo proučavati, jer posljedice nisu fizički vidljive, ali su najrazornije za psihički život žrtve. MANIFESTIRA se kao odbacivanje, ponižavanje, zastrašivanje, ucjenjivanje, verbalno zlostavljanje i slično;
SEKSUALNO zlostavljanje je spolno iskorištavanje na bilo koji način, za koji žrtva nije dala pristanak.To može biti silovanje, incest, neki oblik korištenja slika za pornografski materijal, ili nešto drugo.
EKONOMSKO zlostavljanje je uskraćivanje i oduzimanje novčanih sredstava, neplaćanje alimentacije, te svi ostali oblici kontrole koji ženu ostavljaju bez sredstava za život.
Jako je bitno da, pogotovo kod fizičkog i seksualnog zlostavljanja, žrtva nasilja ode liječniku, te da od njega uzme povijest bolesti, odnosno opis ozljeda, te ga čuvati za daljnje korake.
KOJA PRAVA IMAJU ŽRTVE NASILJA?
- zabrana približavanja žrtvi;
- zabrana uznemiravanja ili uhođenja osobe izložene nasilju;
- osiguravanje zaštite osobe izložene nasilju kada ide u kuću po osnovne stvari, i dr.
- obratiti se SOS telefonu ili Savjetovalištu za konkretnije
- informacije.
KAKO REAGIRATI AKO SAZNATE ZA ZLOSTAVLJANJE?
- Prijaviti policiji (ako je zlostavljanje u tijeku)
- Prijaviti Centru za socijalnu skrb;
- Nazvati SOS telefon ili Savjetovalište.
Često se bojimo suočiti i priznati da netko nema blizak, ili sličan nama (po stupnju obrazovanja, standardu i slično), radi zlo nekome drugome.
Teško je priznati da netko koga poznajemo ima i drugo lice, koje nije nimalo privlačno. To lice nas plaši, i često je puno lakše " zatvoriti " oči.
Za sve savjete obratite se na SOS telefon.
HERA
Navedene djelatnosti kao i još neke nenavedene sasvim sigurno su metode kojima pomažemo korisnicima u određenim situacijama.
SOS telefon
048 711 077
OBRATITE NAM SE BEZ STRAHA
INFORMIRAJTE SE
TRAŽITI POMOĆ PRVI JE KORAK U RJEŠAVANJU VAŠIH PROBLEMA
Savjetovalište
