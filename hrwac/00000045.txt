Kultna treking utrka - Risnjak mountain trek u organizaciji AD Natura nam je ove godine ponudio sasvim novu lokaciju starta i otvorio potpuno nove vrhove. Na utrci koja se održala proteklog vikenda je startalo 128 natjecatelja, 68 u planinskoj i 40 u ultra kategoriji. Alba je nastupila sa 13 natjecatelja ali ovoga puta ne baš uspješno. Ovo je bila jedna od rijetkih utrka na kojoj je odustalo više članova nego što ih je završilo utrku. A utrka je bila sve samo ne laka o čemu dovoljno govore vremena finišera koja su redom preko deset sati. Osim toga, staza prekrasna, nijedan treking u Hrvatskoj ne može ponuditi više od Risnjaka. Pobjedu u ultra kategoriji je odnio nevjerovatno brz Mauricio Križmanić koji je na cilj stigao čak dva sata prije drugoplasiranog. Kod žena je najbolja bila Paula Vrdoljak. 
Za ovo ljeto vam predstavljamo sasvim novu ligu kratkih i slatkih utrka, samo za vas: VerticAlba. Za početak vam nudimo šest zgodnih utrka koje će se održati tijekom ljeta, a evo i kalendara natjecanja: 
kolo: 16.06. Zrenj 
kolo: 29.06. Barban 
kolo: 07.07. Labin 
kolo: 28.07. Plomin 
kolo: 25.08. Gračišće 
kolo: 01.09. Žbevnica 
Sve su utrke kratke, maksimalne dužine 8 km ali sa značajnom visinskom razlikom, između 200 i 500 metara. 
Kako bi osigurali konkurentnost svim natjecateljima, ukupni poredak će se generirati na osnovu hendikep tablice, slično kao što to rade Trickeri na Istarskoj zimskoj ligi trčanja. U konačni poredak ulazi pet najboljih rezultata, znači slobodno možete propustiti jedno kolo. Najbolje naravno nagrađujemo 
Prvo kolo će se održati već 16. lipnja na super stazi Opatija - Zrenj. Nemojte da vas zbuni ova Opatija, ta se nalazi kod Buzeta, podno utvrde Pietra Pelosa. Prijave su već otvorene, a prijaviti se možete na sljedećem linku: http://www.racebase.hr/hrv/utrka/44/prijava_na_utrku. Startnina za svako kolo će biti 30 kn. 
Medulinska udruga Infinitus nas je proteklog vikenda počastila trećim kolom Hrvatske pustolovne lige - Infinitus Adventure Race, popularnim IAR-om. Utrka se odvijala na širem području Pule, a iako je na nju bilo prijavljeno preko 50 timova, na utrci je nastupilo 38 u tri kategorije: Ultra za najjače, Light za one malo slabije i Li-Ma za totalne početnike. Alba je sa trinaest članova nastupila u osam timova, a najbolje rezultate su postigli Alba profi tim (Dejan Jakac, Maksim Jerman) sa pobjedom u Light kategoriji i tim Albina (Biljana Licul Sošić, Dean Sošić) koji je osvojio treće mjesto u Li-Ma kategoriji. Ostali rezultati članova kluba: Ultra / 80 km / 15 timova: 11. Alba DNF - di ni fini (Goran Vedernjak, Stefan Weidlich) 11:29:00 11. Pipištrelo adventure team (Igor Horvat) 11:29:00 15. Alba Njinjaz (Davor Roce, Kristian Štimac) 13:15:00 
