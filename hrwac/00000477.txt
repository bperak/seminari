Druga sezona Sulejmana
Povijesno-romantična saga o najvećem vladaru 16. stoljeća i njegovoj omiljenoj robinji, koja je u kratkom vremenu zarobila brojna srca gledatelja, uskoro kreće u nova osvajanja i to premijerom novih nastavaka druge sezone I dok smo u prvoj sezoni pratili uspone i padove u životima svih članova sultanove obitelji, u drugoj sezoni, koja se počinje prikazivati od 10. listopada u 21 sat na RTL Televiziji, snaga ljubavi mijenja tijek sudbine i pokreće borbu za vlast na svim poljima
Prva sezona najskuplje turske serije Sulejman Veličanstveni za sobom je ostavila uzbudljiv i neizvjestan završetak Ibrahim je otkrio Hureminu povezanost sa slikarom Leom, te ih ostavio da sami odluče o svojoj sudbini, dok je Sadika pronašla način kako uhvatiti Sulejmana nespremnog, te mu napokon prislonila nož za vrat s namjerom da mu okonča život Nove epizode druge sezone, koje će opisivati događaje iz sultanovog života iz vremenskog perioda od 1526. do 1536. g., donijet će odgovore na mnoga pitanja, ali i postaviti neka nova jer će spoj ambicije i strasti stvoriti nove spletke na dvoru, a borba za vlast dosegnut će novi nivo. Osim već uobičajenog suparništva među sultanovim miljenicama, u drugoj sezoni javljaju i nova odrasli prinčevi, Mustafa i Mehmet, nastavit će rat svojih majki i boriti se za mjesto Sulejmanovog nasljednika, Ibrahim će pokušati naći svoj duševni mir uz princezu Hatidže i zajedničko dijete, iako će mu Hurem i kalfa Nigar i dalje stvarati velike probleme u privatnom i poslovnom smislu, dok će Mahidevran iznenaditi sve dvorane usvojenjem kćeri Fatme.
Među najzanimljivijim događajima druge sezone svakako se ubraja i vjenčanje stoljeća između Sulejmana i Hurem, Mahidevranino prisilno napuštanje sultanove palače, te Ibrahimova nasilna smrt, koju je smjestila Hurem, Ibrahimova vječna suparnica. Sudeći prema periodu koji će serija opisivati, borbenih scena zaista neće nedostajati. Već u prvim epizodama prikazat će se bitka na Mohačkom polju protiv ugarskog kralja Ludovika, koja se punih sedam dana snimala u pokrajini Edirne, a u čije je stvaranje bilo utrošeno pola milijuna eura i sudjelovalo oko 2000 ljudi, ispred i iza kamera.
Zadovoljni podrškom i pozitivnim kritikama koje su dolazile diljem svijeta, produkcijska kuća TIMS Productions i scenaristica Merak Okay odlučili su osvježiti glumačku postavu novim licima koje hrvatska publika još nije imala prilike vidjeti na malim ekranima. Glumac Mehmet Gunsur utjelovit će odraslog princa Mustafu, Sulejmanovog nasljednika, kojeg će voljeti cijela nacija, ali i sultanova desna ruka, Ibrahim, dok će njegovu suprugu glumiti mlada Damla Sonmez. Glumcu Buraku Ozchivitu ponuđena uloga Bali-paše Malkočoglua, Smederevskog sandžak bega koji je zadivio sultana u Mohačkoj bitci i s vremenom postao sultanov vezir, te Engin Gunaydin koji će nastaviti glumiti Ružu-agu, lik koji je glumio i u prvoj epizodi.
Serija Sulejman Veličanstveni svjetski je fenomen koji iza sebe ima milijune obožavatelja i kojem se čak klanjaju i američki i britanski producenti, razmišljajući da osmisle vlastite obrade i time pokupe dio uspjeha vrijednog preko 100 milijuna eura godišnje.
U plamenu povijesti snaga ljubavi promijenit će sudbinu i pokrenuti borbu za vlast Nema više prijatelja koji će čuvati leđa anđelu jer će se mračne prijevare, skrivene strasti, intrige i šokantni preokreti ponovo postati svakodnevnica sultanovog dvora Hoće li ovaj put Hurem bili na razmeđu pakla i raja, tko će biti kovač najvećih spletki i kome sudbina sada nije naklonjena, doznat ćemo od 10. listopada u 21 sat u novim epizodama druge sezone Sulejmana Veličanstvenog na RTL Televiziji.
Komentari
zejdina Studeni 19, 2012
zanima me dal če serija emitirati i na slov enskih kanalima kao sto je larin izbor
Ivana Studeni 17, 2012
Hurem je okrutna i zlobna Mahridrevan i Hatide su bolje
amna Studeni 15, 2012
hurem je najbolja mahidevran mi ide na zivce
katarina livancic Listopad 21, 2012
