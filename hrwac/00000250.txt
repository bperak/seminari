Produžite trajnost namirnicama
Tikvice, jagode ili trešnje oni koji želi uživati u ovim plodovima tijekom cijele godine, mogu ih učiniti trajnima na više načina.
Delikatese tijekom cijele godine Bez obzira jeste li voće brali u vlastitom vrtu ili ga povoljno kupili u sezoni: zamrzavanje, ukuhavanje i konzerviranje se isplati. I putem drugih načina čuvanja, kao što su ušećeravanje, usoljavanje, dimljenje i sl., razne delikatese mogu se učiniti trajnima te u njima možete uživati tijekom cijele godine.
Zamrzavanje Većinu vrsta voća i povrća, kao i gotovo svo začinsko bilje, možete zamrznuti na - 18 º C, a temperatura skladištenja također ne bi trebala prelaziti ovu. Brzina zamrzavanja ima utjecaj na konzistentnost voća nakon odleđivanja. Bitno je zamrznuti namirnice i jela tzv. šok postupkom. Na taj se način veći dio stanične tekućine u namirnicama smrzava takvom brzinom da se stvaraju što manji kristali leda. Ako temperatura zamrzavanja nije dovoljno niska stvorit će se veći ledeni kristali koji utječu na promjene staničnih membrana i uništavaju ih, a samim tim utječu i na izgled i sadržaj hranjivih sastojaka nakon odleđivanja.
Povrća poput rotkvica ili krumpira zamrzavanjem ne mijenjaju samo svoju konzistentnost, već i okus. Voće bogato vodom, poput ananasa, kivija ili manga, nakon odleđivanja postane kašasto. Što je veći udio vode u voću ili povrću, ono će biti mekše nakon odleđivanja.
Pri zamrzavanju bobičastog voća najprije ga poslažite odvojeno na pladanj, podložak ili tanjur i tako stavite u zamrzivač. Tek kada se voće zaledi možete ga stavljati u vrećice za zamrzavanje. Prije zamrzavanja grašak bi trebalo blanširati oko minutu i pol, potom potopiti u hladnu vodu i dobro ocijediti. Na taj način neće izgubiti svoju zelenu boju, a trajnost će mu se produžiti. Mahune treba očistiti i odrezati im krajeve prije blanširanja (3 minute).
Prokulice treba prokuhati otprilike 5 minuta prije nego što ćete ih zamrznuti, kako bi izgubile svoju gorčinu. Začinsko biljke valja dobro oprati prije zamrzavanja, obrisati kuhinjskim papirom i sitno isjeckati. U gotovo jelo dodajte smrznuto bilje jer će se u njemu brzo odlediti.
Konzerviranje Često se pod pojmom konzerviranje misli na pripremu slatkog, džemova i marmelada. U osnovi se, međutim, radi o uobičajenom postupku konzerviranja u domaćinstvu, za vrijeme kojeg se, dužim zagrijavanjem (kuhanjem) i stavljanjem u prokuhane, vakumirane staklenke, lako kvarljive namirnice čine trajnijima (iz: Dr. Oetker leksikona namirnica).
Džemovi i ostalo Oni koji žele sami napraviti džemove, marmelade ili slatko, prije svega trebaju imati aromatično voće, ŽELIRNI ŠEĆER, kao i ukusne RECEPTE. Relish, chutney ili kečap možete pripremiti sami koristeći omiljeno voće i povrće. Voćna smjesa kuha se u velikom loncu samo nekoliko minuta, uz dodatak šećera i Džemfixa, pa se puni u pripremljene staklenke. Šećer i sredstvo za želiranje učinit će voće dugotrajnim. Kod domaćih džemova ili marmelada može se dogoditi da nakon nekog vremena promjene boju u smeđu ili sivkastu. Razlog je to što kuhanje i svjetlost uništavaju prirodnu boju voća. Međutim, to nema nikakav utjecaj na okus.
Ukuhavanje Prilikom ukuhavanja namirnice se steriliziraju u staklenkama (zahvaljujući toplini) i vakumiraju. Toplina ubija sve bakterije koje uništavaju namirnice, a za vrijeme hlađenja ukuhanog voća ili povrća u unutrašnjosti staklenke javlja se podtlak koji pritišće poklopac o staklenku sada je dobro zatvorena, tako da uništavači namirnica izvana više ne mogu prodrijeti unutra.
