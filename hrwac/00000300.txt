Veliki Bazar, trajno trgovačko područje
Jeste li ikad čuli za bazar? Ako jeste tada znate da se radi o trajnom trgovačkom području s velikim brojem trgovina gdje se roba razmjenjuje ili prodaje. Sama riječ dolazi od perzijskih riječi baha-čar, što znači mjesto-cijena.
Ulaz u Veliki Bazar u Istanbulu, Foto: GrahamBould / Wikimedia
Uskoro se riječ proširila svijetom i postala je prihvaćenom na mnogim jezicima. Danas u svijetu izdvajamo bazare: Baščaršija u Sarajevu, Bazar oko trga Nakš-e Džahan uIranu, Kanel-Kalili u Kairu te Veliki Bazar u Istanbulu.
Velik dio ljudi kad čuje za bazar prvo pomisli na nešto egzotično što i ne čudi obzirom da sama riječ dolazi iz istočnih zemalja koje su prije svega poznate po egzotici i naravno bajkama koje je cijeli svijet upoznao. Sigurno puno vas kad čuje za Istanbul, Pazar ili harem, pomisli barem na poznate priče Tisuću i jedna noć.
Malo ranije smo spomenuli poznati bazar u Istanbulu poznatiji kao Kapaligarsi. Naime radi se o najvećoj zatvorenoj tržnici na svijetu koja se prostire na 20 ha i obuhvaća oko 4.000 dućana u 65 ulica. Cijela tržnica okružena je zidom u koji se može ući kroz čak jedanaest ulaza.
Sam ulaz, odnosno jedan od mnogih predstavlja ulaz u jedan posve drugačiji svijet. Zapravo svi oni koji su bili znaju o čemu pričamo. Čim uđete možete vidjeti ogroman izbor robe te svega ostalog što se na tržici može naći. Dakle kad prođete kroz jedna od mnogih vrata, zakoračit ćete u svijet u kojem je malo lakše dočarati Šeherezadu i mnoge druge likove o kojima smo kao djeca jako puno čuli.
Kapaligarsi je podijeljen u različite dijelove koji trguju određenim dobrima kao što su antikviteti, koža, nakit, začini i sagovi. Na vama je da se odlučite što vam točno treba i za čim ćete točno posegnuti. Savjetujemo oprez i koncentraciju, jer kad uđete doživjet ćete labirint na pravi način.
Pored dućana, poznati bazar pored brojnih štandova sadrži i druge sadržaje, što je bilo za očekivati. Naravno kad uđete u ovaj ogromni labirint, da ćete nakon nekog vremena hodanja i kupovanja htjeti odmoriti, stoga vam se na svakom koraku nudi odmor u jednom od kafića gdje možete predahnuti.
