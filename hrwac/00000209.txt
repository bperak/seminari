Mjerenja mekoće volana koje izvodi RUTH pokazuju da stroj doživljava osjećaj visoke kvalitete kao i ljudi u 92 posto vremena
- Fordova Robotizirana Jedinica za Taktilnost i Haptiku (osjet i dodir), ili skraćeno RUTH (RUTH - Robotized Unit for Tactility and Haptics), sjedinjuje kompjutersku preciznost s ljudskim dodirom i osjetom kako bi pomogla Fordu u oblikovanju unutrašnjosti vozila visoke kvalitete - Novi dodaci u obliku prstiju pružaju RUTH još veću sposobnost doživljaja teksture površine i njezine temperature
Kada se radi o umjetnosti i znanosti oblikovanja funkcionalnog i primamljujućeg interijera automobila, Ford ima tajno oružje robota s ljudskim dodirom. Robotizirana jedinica za taktilnost i haptiku, ili skraćeno RUTH, je stroj koji je osmislio Ford, a koji kombinira kompjutersko oko za preciznost s ljudskom percepcijom kvalitete putem dodira i osjeta. Inženjeri u Fordovom istraživačkom centru u Aachenu u Njemačkoj, zapošljavaju RUTH kako bi usavršili unutrašnjost vozila od osjećaja i načina kojim se koriste brojni prekidači do teksture i sastava materijala.
Kvaliteta unutrašnjosti na ljudski dodir rukom izuzetno je važna za ugodnu i komfornu vožnju putnika
Fordovi inženjeri odnedavno koriste RUTH pri oblikovanju optimalnog kola upravljača uspoređujući mjere robota s detaljnim istraživanjima o percepciji kvalitete kao što je mekoća kože ili kombinacije pjena. Fordovi inženjeri koriste RUTH i sposobnost mjerenja temperature i površine materijala do najsitnijih detalja kako bi razvili komande na upravljaču novog Ford Focusa koje imaju isti metalni osjećaj visoke kvalitete kao i oni iz luksuznih modela. Oni i uče RUTH kakva je kvaliteta ugodna ljudskoj ruci povezujući ljudski doživljaj s detaljnim mjerenjima koje provodi robot. Vraćajući se na te podatke, RUTH može predvidjeti da li će se nove komponente svidjeti Fordovim kupcima. Detaljan i dosljedan pristup koji ima RUTH podržava subjektivnu analizu Fordovih ljudi koji se bave kvalitetom.
Analizirali smo rezultate ispitivanja o volanima i usporedili ih očitanjima koje daje RUTH rekao je Mark Spingler, Fordov tehnički stručnjak za tehnologije interijera. Obično bismo rekli da je korelacija iznad 80 posto statistički značajna, ali očitanja koja daje RUTH o volanima bila su 92 posto točna, što je izvanredno. Kako bi rezultati bili što precizniji u smislu osjeta dodira, Fordovi inženjeri razvili su posebne dodatke za RUTH; primjerice robotske prste koji precizno simuliraju kako čovjek doživljava trenje i površinu materijala.
Pri mjerenju trenja zadatak je bio replicirati ljudsku kožu tako da smo razvili prst za trenje sa zaštitinim slojem čvrstog materijala da prati doživljaj mekoće i trenja na površini, dodaje Spingler. Fordovi inženjeri također su opremili RUTH s novim alatom koji mjeri temperaturu površine i očitava kako će tu temperaturu doživjeti ljudske ruke. Različiti materijali kao što je drvo, plastika ili metal mogu imati istu temperaturu, ali potpuno drugi osjećaj i dok nismo razvili ovaj specijalni alat za RUTH nije bilo metode koja bi to izmjerila, kaže Spingler.
Iako RUTH ima sposobnost procesuiranja osjeta dodira vrlo nalik ljudskom dodiru, robot ima malo sličnosti s tradicionalnim inženjerima iz Fordovog europskog istraživačkog centra. Kompaktna robotska ruka opremljena je fleksibilnim zglobovima koji dozvoljavaju položaj različitih alata i prstiju koji se mogu pričvrstiti na njegovu glavu na najprirodniji mogući način. Tako RUTH može dodirivati predmete baš kao i Fordov kupac i dati vrlo precizna očitanja. Najosjetljiviji posao za RUTH dosad bio je osjećaj pri korištenju prekidača, mjerenje aspekata kao primjerice trenje, elastičnost, čvrstoća, ljepljivost, tekstura ili temperatura površine. Doživljaj kvalitete može se temeljiti na korištenim materijalima, nastojanjima i izradi koju kupci osjete, dodaje Spingler. Mi možemo metodički poboljšati ono što možemo izmjeriti na pouzdan način, ali RUTH nam dozvoljava da napravimo ono što je nekad bilo nezamislivo; mjeriti ljudski doživljaj.
Davor Kindy
Galerija slika
Komentari korisnika
Pa nisu normalni. Ne vidim svrhe raditi umjetni prst vrijedan stotine tisuća dolara kada su za taj iznos modli dobiti nekoliko gladnih radnika koje umjesto da slažu dijelove tog auta u tvornici pipaju volan i ostatak unutrašnjosti i osjete automobil koji neće nikada moći priuštiti. Malo sam sarkastičan: D ali stvarno je ludo. Neka radije izmisle auto koji sam vozi...
