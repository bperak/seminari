Usluge i tehnički preduvjeti za korištenje
Osim prijenosnog računala i bežične mrežne kartice potreban vam je i AAI@EduHr elektronički identitet izdan od strane Filozofskog fakulteta u Zagrebu (oblika iprezime@ ffzg.hr) morate biti ili student ili djelatnik Filozofskog fakulteta u Zagrebu. Bežična mrežna kartica mora podržavati WPA2 / AES autentifikaciju / enkripciju (većina bežičnih kartica podržava navedeno).
Više o bežičnoj mreži Filozofskog fakulteta
Pokrivenost zgrade Fakulteta mrežnim signalom
Mreža je trenutno dostupna u auli Fakulteta i prizemlju (od prostora ispred Dvorane 1 do prostora ispred Dvorane 6 na suprotnoj strane zgrade, sjever i jug prizemlja). Nadalje, radi u KSFF (stakleniku) i ispred njega, radi u kantini Fakulteta, ispred Fakulteta (govorimo o natkrivenom dijelu i stepenicama direktno ispred zgrade, kao i dijelu parkirališta). Radi u dekanatu, te oko Dvorane 7 i u njoj. Osim toga, bežična mreža je dostupna i na dijelu prvog kata središnje zgrade Fakulteta (hodnik A-100, neke od učionica na prvom katu), a slično vrijedi i za drugi i treći kat.
Nova Knjižnica Fakulteta pokrivena je signalom bežične mreže na svim katovima. Pod sekcijom STANJE MREŽNIH RESURSA možete vidjeti i sve preostale pokrivene lokacije, kao i stanje pristupnih točaka (AP, access points).
Vjerujemo da će biti pokrivena cijela središnja zgrada Fakulteta čim dođe dodatna mrežna oprema. Upite oblika Zašto meni ne radi bežična mreža na drugom katu gore desno? nećemo u ovoj fazi razmatrati kao ozbiljne i utemeljene. Mreža je dana na korištenje u obliku i opsegu koji je možda za sada skroman, ali nadamo se da će vremenom narasti.
U rijetkim slučajevima: u slučaju da imate starije prijenosno računalo bez bežične mrežne kartice, možete nadograditi istu ako vaše prijenosno računalo podržava PCMCIA kartice (koje sami nabavite). Ako da imate problem ove prirode, molimo vas da prije ikakve kupovine pošaljete e-mail na wifi@ffzg.hr i saznate koje kartice su podržane.
Neke mrežne kartice imaju svoje programe koji se također mogu koristiti za spajanje na bežičnu mrežu (naravno, ako postoji podrška za WPA2). Kao primjer možemo spomenuti Intel bežične mrežne kartice za koje postoji njihov Intel Pro Supplicant. U tom slučaju ne morate instalirati SecureW2.
Brzina, dostupnost?
Bežična infrastruktura je u trenutnoj fazi podložna izmjenama i povremenim prekidima u radu. Iako ćemo znati cijeniti vaše komentare o tome kako poboljšati pokrivenost zgrade Fakulteta signalom, neke od vaših želja možda nećemo moći ispuniti. Brzina mreže je od 1 - 54 Mbita / s.
U prijevodu sa tehno-rječnika više nego dovoljno za surfanje webom, čitanje e-mail poruka, korištenje sustava Omega, instant messaging i slično. U usporedbi sa žičnom mrežom (fiksnom) od 2 puta do 1000 puta sporije, ovisno o jačini signala i o brzini žičane (fiksne) mreže na koju ste inače spojeni (100 Mbit ili 1 Gbit).
Naravno, kako bi vaše korištenje bežične mreže proteklo što ugodnije, Bittorent, Emule, Kazaa i ostali P2P alati su onemogućeni. Zaposlenicima se ova mreža može (i treba) činiti sporijom, jer je velika većina stolnih računala korisnika ionako spojena na 1 Gbit link, tako da se njima više isplati spojiti se žičanom mrežom putem zidnih utičnica u uredima, nego hvatati slabašni signal bežične mreže.
