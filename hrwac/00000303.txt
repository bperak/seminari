Ponuda poslova
Nakon pet mjeseci strpljivog čekanja, razumijevanja i poštovanja prema gradonačelniku grada Kutine, našem strpljenju je došao kraj i nažalost morali smo se odlučiti na ovaj korak da izrazimo svoje nezadovoljstvo i izgubljeno povjerenje kako grad ima volju i želi pomoći našoj Udruzi. Strpljivo smo čekali na pusta obećanja od strane gradskih vlasti kako će se zalagati za nezaposlene te nam pomoči financijski, sredstvima za rad i aktivnom suradnjom s Udrugom.
Od početnih obećanih sredstava u visini 148 tisuća kuna za projekt Pomoć starim, nemoćnim i nepokretnim osobama u vlastitom domu kako je vrijeme odmicalo na temelju raznih objašnjenja i pravdanja smanjivana su obećana novčana sredstva;
najprije za oko pola na nekih 80 tisuća kuna,
pa poslije toga na 30 tisuća kuna
da bi na koncu završili kao na nekoj licitaciji na 8 tisuća kuna koje gosp. gradonačelnik potpisuje 16.5.2013.
Ista sredstva do danas nisu uplaćena na naš račun.
Temeljem gore rečenoga i kroz razne Vaše izjave tijekom proteklih pet mjeseci našeg nadanja kako se stvarno zalažete za smanjenje nezaposlenosti u našemu gradu pitamo Vas:
1. Da li je to Vaš način zalaganja za smanjenje nezaposlenosti??
2. Da li se zalažete za nezaposlene kada nam niste dodijelili ni kune na rebalansu proračuna pod isprikom kako je priliv sredstava od ministarstava i države smanjen, a u isto vrijeme povećavate 200 tisuća kuna za vjerske zajednice, 100 tisuća kuna za šport, 312 tisuća kuna za poslovni fond i tako redom??
3. Da li se zalažete za nezaposlene na način kada pročelnik Krmelić jednom prilikom izjavljuje citiram:
a zašto bi grad pomagao financijski udruzi da zapošljavate svoje članove
Pitam ja gosp. Krmelića da li on zna da to nije novac od grada niti njegov novac već je to novac poreznih obveznika koje je grad dobio da gospodari i racionalno radi sa njima, a nažalost i on živi od tih novaca.
Isto tako iznenađuje da gosp. Krmelić koji ima funkciju pročelnika Grada nije upoznat s uvjetima i pravilima kod prijavljivanja i vođenja projekata odobrenih od strane EU, odnosno da ustanove da bi vodile projekt i direktno dobivale novac iz fondova na svoj račun i samostalno s njime raspolagale moraju imati barem 1 stalno zaposlenog, a kako je naša Udruga UNUK još uvijek neprofitna potrebna nam je pomoć od Grada Kutine. Vjerujem kako ne treba isticati važnost da novac dobije direktno naša Kutinska udruga, a ne da novac mora ići preko računa drugih firmi i agencija na državnoj ili županijskoj razini.
4. Isto bi pitali gosp. Krmelića kako njegov ured misli smanjiti nezaposlenost ako ne podupire poduzetništvo u gradu Kutini??
Zar ne znate da osim HZZ-a u Hrvatskoj postoje i druge agencije za zapošljavanje poput Addecco, Trenkwalder, MojPosao, Posao.hr te da su navedene firme i više nego uspješne u posredovanju kod zapošljavanja. Problem koji se ovdje javlja je da navedene firme djeluju pretežno u velikim gradovima dok su ostale regije poput Moslavine manje zastupljene, odnosno gotovo zanemarene iz čega se vidi da je potrebno osnovati jednu takvu agenciju-udrugu koja bi dodatno povezivala mala lokalna obiteljska gospodarstva, ali i firme i pomagala u zapošljavanju lokalnog stanovništva.
moraš znati da grad ima preče stvari koje mora platiti, znaš isplata je povrata poreza a trebaš znati da smo dužni i školama za struju..??
Možda bi pročelnik Tomičić trebao sebe i svoj ured preispitati o poslovnim prioritetima i društvenim vrijednostima kad već i sam spominje kako duguje novac obrazovnim ustanovama za rasvjetu, a gradske trgove neukusno i pretjerano osvjetljava.
6. Dali se zalažete za zapošljavanje na način da ste već kod prvog rebalansa proračuna smanjili sredstva za POTICANJE ZAPOŠLJAVANJA za 100 tisuća kuna.
Grad nam je obećao suradnju kod raznih poslova, no nije nam ponudio ništa tijekom ovog razdoblja. Kada smo htjeli da dobijemo komad kolača održavajući zelene površine ili hortikulturu kao udruga nismo mogli dobiti taj posao jer bi zaposlili samo nekoliko djelatnika. Za vjerovati je jedino to da su u gradu predodređeni pojedinci jako zinuli na novac jer poznato je nisu bili najpovoljniji na natječaju javne nabave ove godine, a sam navedeni posao dobili su na temelju dobro obavljanih poslova prošle godine (kad im je trava po Kutini bila visoka i do metra).
Ima tu još manjih sitnih poslova koje bi Udruga mogla obavljati za koje se ne provode natječaji javne nabave, samo da u našem gradu ne postoje određeni lobiji i pojedine firme koje su predodređene za takove poslove, a pitamo se iz kojeg li razloga.
ŠTA MISLITE KOLIKO JE TU VAŠIH RADNIH MJESTA UGRAĐENO?????
No bez obzira na veliku nebrigu Grada za nezaposlene Udruga UNUK je tijekom proteklog razdoblja ipak imala dobrih rezultata:
1. Zahvaljujući HZZ-u Ured Kutina, prošle godine imali smo tri djelatnice zaposlene koje su mogle raditi i ove godine, ali su na čekanju zahvaljujući Vama gospodo.
2. U prosincu 2012. imali smo prigodnu prodaju rukotvorina naših vrijednih članica Udruge.
3. U veljači 2013. 23 člana naše Udruge statiralo je u snimanju filma Kauboji producentske kuće Kabinet iz Zagreba.
4. Tijekom proteklih tjedana u suradnji sa OPG-ovcima povremeno smo upošljavali 8 žena od čega 4 samohrane majke.
5. U drugom mjesecu pišemo projekt prema EU u sklopu raspisanog natječaja Širenje mreže socijalnih usluga u Zajednici Faza II te iz gore već spomenutih razloga nismo mogli biti nosioci projekta pa smo pomoć morali potražiti u županiji tj. razvojnoj agenciji Simora
I na kraju Udruga nezaposlenih u Kutini ne traži ničiju milostinju i sažalijevanje jer smo se upravo zbog toga i organizirali i djelujemo i boriti ćemo se svim sredstvima za tu famoznu brojku našeg Ustava pod rednim brojem 54 i ne tražimo ništa osim da se ista poštuje.
Ne želimo ničiju milostinju.
Maknite te predodređene sa svoje liste poslova pa će se na osnovu toga mnogi zaposliti u Kutini, a i sredstva u proračunu od famoznih brojki 2.800,000,00 (dva miliona osamsto tisuća kuna) bi se prepolovila kroz samo smanjenje troškova Grada te izbjeglo bogaćenje pojedinaca na račun većine.
, Ne treba nam ni IGARA i lažnih obećanja, dajte nam KRUHA
ŽELIMO RADITI I OD SVOGA RADA ŽIVJETI
Želimo da se poštuju osnovna ljudska prava te da se poštuje članak Ustava broj 54
Želimo da naš grad Kutina bude sretan grad za sve koji hoće raditi i živjeti od svoga rada jer ste nam to Vi koje narod bira dužni osigurati.
