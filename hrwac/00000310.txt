Udruga Amadea - Vijesti
POSJET ŽUPANA OSJEČKO-BARANJSKE ŽUPANIJE
Petak, 09 Ožujak 2012 08:22
Dr. sc. Vladimir Šišljagić, zajedno s pročelnicom odjela za socijalnu skrb u Osijeku g. Ružicom Gverieri, posjetio je 8. ožujka o. g. prvi puta Centar Amadea u Đakovu. Upoznao se s programom i korisnicima Dnevnog boravka za starije i osamljene osobe kao i s djecom u Programu Sunčica. Nakon pozdrava gosti su se dulje zadržali u zajedničkom druženju i razgovoru s korisnicima koji nisu krili svoje zadovoljstvo.
Već nekoliko godina obilježava naša redovnička zajednica Dan posvećenog života Danom otvorenih vrata samostana. Ove godine, koja je prozvana Europskom godinom međugeneracijske solidarnosti i aktivnog starenja, održani su ti dani u Centru Amadea. Kroz dva tjedna, djeca viših razreda osnovne škole pohađali su prostore Centra, gdje je za njih bila organizirana prigodna kateheza o odnosu djece i starih ljudi. Vodila ju je i organizirala s. Meri Gotovac sa četiri mlade volonterke. Tom prilikom djeca su potaknuta da se uključe u župnu katehezu, koja ove godine na poseban način ima za cilj, kroz kreativne radionice, razvijati osjećaj solidarnosti i ljubavi prema starima i osamljenim osobama. s. M.
ZDRAVSTVENA TRIBINA
Utorak, 31 Siječanj 2012 08:54
U Centru Amadea 30. siječnja o. g. dr. Slavica Vrtarić, spec. opće medicine održala je tribinu na temu: Inkontinencija - tabu tema? Uz korisnike Dnevnog boravka bilo je prisutno nekoliko sestara, volontera i prijatelja. Nakon predavanja uslijedila je bogata diskusija uz praktična pitanja prisutnih. Zadovoljstvo nije izostalo. s. N.
POSJET POMOĆNOG BISKUPA
Četvrtak, 05 Siječanj 2012 20:39
Pomoćni biskup, dr. Đuro Hranić posjetio je 5. 1. 2011. Centar Amadea i susreo se s korisnicima Dnevnog boravka. Nakon sv. Mise u 11.00 sati koju je služio u centru s vlč. Tomom Radišićem zadržao se na zajedničkom objedu i druženju. Svi su bili oduševljeni njegovom propovijedi o kršćaninu koji i u starosti može biti pun božićne nade i Kristova uskrsnuća, te završio pozivom apostola Filipa " Dođi i vidi ", kako se ovdje živi zajedništvo dijeleći ono dobro kao i ono teško, u susretu s drugima.
PJEVAČI BETLEHEMSKE ZVIJEZDE
Četvrtak, 29 Prosinac 2011 16:39
Dnevni boravak za starije u Centru Amadea, Đakovo ugostio je 29. 12. o. g. pjevače Betlehemske zvijezde koji tom prigodom prikupljaju novac za misije. Osim što su razveselili sve prisutne, dobili su prilog kojim će se školovati siromašna djeca Afrike. Božić je radost za sve, a svjesni smo da je blaženije davati nego primati.N.
BLAGOSLOV CENTRA AMADEA
Srijeda, 28 Prosinac 2011 21:16
Blagoslov Kuće i svih koji se u Centru okupljaju kao korisnici, djelatnici, prijatelji ili volonteri obavio je 27. 12. 2011. vlč. Tomo Radišić uz veselo pjevanje i molitvu za blagoslov. Nakon toga uslijedilo je uobičajeno druženje uz pjesmu, razgovor i slatkiše jer su se za tu prigodu pridružili i prijatelji iz Budrovaca koji su uvijek dobro došli. NN.
