Phanas pub 
Phanas pub započeo je s radom 22.12.2001. godine i vrlo brzo prometnuo se u jedno od kultnih mjesta za dnevni i noćni izlazak u Rijeci. 
Legenda govori da je Phanas jedno od starih imena Rijeke. U zapisima starih Latina stoji: Ovdje, nedaleko od grada Trsata, planine se spuštaju sve do Jadranskog mora, u mjestu zvanom Phanas. (Qui montes descendut ex parte ad mare Adriaticum non longe a civitate Tarsatico ia loco, qui dicitur Phanas.) 
Ujedno se grad Phanas opisuje kao naselje na najjužnijem ekstremitetu Julijskih Alpa koje su predstavljale granicu romanske Italije. On je bio liburnijsko središte, a sam naziv je starogrčkog porijekla: riječ phanas znači svjetlost, sjaj, te se upotrebljava za hramove i svetišta. Pod Rimskim carstvom riječ phanas je izmijenjena u phanum ili fanum, te su mnoga latinska naselja u blizini svetišta nosila taj naziv. 
