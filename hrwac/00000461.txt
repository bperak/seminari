Beč, najbolji grad za život
Na svim kartama svijeta ime austrijske prijestolnice je Vienna ili Wien. Germanska riječ Vienna dolazi od riječi Vedunia, što je bio naziv keltskog naselja koje se nalazilo na mjestu današnjeg grada. Grad je smješten u sjeveroistočnoj Austriji, na naistočnijem proširenju Alpa.
Beč je jedan od rijetkih glavnih gradova koji je i u najužem centru sačuvao svoje bogato kulturno nasljeđe, a mnogovijekovna tradicija nije zastala ni pred ukrasima modernih metropola. Povijesno središte Beča upisano je na UNESCOV-u popis mjesta svjetske baštine u Europi.
To je treći grad s najvišom kvalitetom života u Europskoj uniji. Glavna religija ljudi je kršćanstvo. Jezik koji se govori u Beču je njemački. Iznenađujuće, dobna granica za glasovanje u Austriji je samo 16 godina.
Beč je jedini austrijski grad-država, ima status Savezne Republike, a podijeljen je u 23 okruga.
Simbol ovog grada je Katedrala Sv. Stjepana, koja je ujedno i sjedište bečkog nadbiskupa. Beč je sjedište nekoliko međunarodnih organizacija poput OPEC-a, IAEA i UNIDO-a.
Kao pravi carski grad, Beč krase i brojni dvorci, od kojih su najpoznatiji Belvedere sa svojim vrtovima, te Schönbrunn, koji je pod zaštitom UNESCO-a i u kojem se nalazi Tiergarten, najstariji zoološki vrt na svijetu.
Prema istraživanju britanske konzultantske kompanije Mercer, Beč je, po drugi put zaredom, izabran za najbolji grad za život. Ocjenjivalo se na temelju podataka o političkoj stabilnosti, zdravstvenoj zaštiti, bankarskim uslugama, komunalnoj infrastrukturi, stanardu, dostupnosti međunarodnih škola, restorana, kazališta, prostora za sportsku rekreaciju, ali i na osnovu podataka o povijesti prirodnih katastrofa.
Prije svega, Beč je grad kulture, klasične glazbe i opere. Jednako tako, on nudi zabavu i za one sklonije modernijoj glazbi i zabavi. Zabavu ćete najlakše pronaći u samom centru, oko Ringa, gdje su se smjestili popularni klubovi, kafići i restorani.
E sad, hoćete li se uglavnom kulturno uzdizati ili ćete se malo i opustiti u glasovitim bečkim kavanama, prošetati po Prateru i Donauinselu, obaviti mali shopping u Mariahilferstrasse i Kärntner Strasse, ili otići u noćni provod oko Ringa i Gürtela, odluka je samo na vama
