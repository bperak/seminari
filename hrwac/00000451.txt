Ljetna škola keramike 2013
Status događanja: Najava, Datum objave: 25.2.2013
Počeli smo sa zaprimanjima prijava za ljetne radionice u kalendarskoj godini 2013. Ukoliko ste zainteresirani za neku od naših radionica molimo Vas da nam se obratite putem emaila ili telefona te popunite obrazac za prijavu. Radionice koje nudimo su:
Tjednu radionicu u Plemenitašu
24.6.2013 - 28.6.2013
Intenzivna tjedna radionica u Plemenitašu je namjenjena onima koji mogu izdovijiti radni tjedan za cjelokupno iskustvo rada u keramici, od inicijalne skice, oblikovanja, pećenja, do finalnog rada. Polaznicima je osiguran smještaj, materijal, alati i hrana.
Vikend radionice u Plemenitašu
21.6.2013 - 23.6.2013
Vikend radionice su idealna kombinacija za zaposlene ili one polaznike kojima vikend radionice odgovaraju više nego sedmodnevna radionica. Radionica traje vikendima u kojim polaznici oblikuju, obrađuju i peku, te glaziraju svoje radove.
Gostujuće radionice
Ovaj oblik radionice je najnoviji u našoj ponudi radionica. Gostujuće radionice se organiziraju na poziv zainteresiranih udruga, grupa ili ustanova. U ovom obliku radionice mi dolazivmo na Vaš poziv, donosimo potrebne materijale i alate te organiziramo radionice, u predhodno dogovorenom trajanju, za Vašu grupu zainteresiranih polaznika. Ukoliko ste zainteresirani za ovaj oblik radionice, molimo Vas kontaktirajte nas za dogovor oko detalja.
U planu aktivnosti predvidjeli smo održavanje radionice na kojoj bi članicama ženskih udruga Brodsko-posavske županije ukazali na mogućnosti izrade suvenira, ukrasnih predmeta i ambalaže u keramičkim tehnikama koje su dio keramičarske tradicije prekinute u sedamdesetim godinama prošlog stoljeća. Akademska kiparica, mr. art. Vesna Osojnički prezentirala je mogućnosti keramičkih tehnika na manifestaciji Poljoprivredno poduzetničke ideje 2013., održanoj u siječnju 2013., a uspjeli smo, uz pomoć Brodsko-posavske županije, organizirati radionicu 26., 27., i 28. travnja 2013. u Gornjim Bogićevcima. Pročitajte puni članak na web adresi poljoprivredne savjetodavne službe.
Otvaranje izložbe XIX. saziva: Keramičke slike 2012
Ljetna škola keramike 2012
Status događanja: Završeno, Datum objave: 21.5.2012
I ove 2012 godine uspješno nastavljamo sa radionicama za sve zainteresirane: hobiste, učenike, rekreativce, znatiželjnike, voditelje umjetničkih programa i sve one koji su željni savladati tehnike rada u keramici.
Uz sedmodnevnu radionicu nudimo i novoosmišljenje vikend radionice za sve zainteresirane. Obje vrste radionica će biti prilagođene polaznicima na način da će obuhvaćati grupne i individualne dijelove po samim potrebama polaznika. Drugim riječima, mi će mo se prilagoditi Vašim potrebama. Polaznici će biti upoznati sa raznim tehnikama modeliranja, glaziranja i Raku pečenja. Da bi se radionica održala potrebno je prijava minimalno pet osoba.
Umjetnost sa pečatom Božanske sile
Proteklog je vikenda u Plemenitašu, seocu ponad Lukovdola, obavljen prvi dio posla vezan uz ovogodišnji, već 19. po redu RAKU saziv, tradicionalno druženje likovnih umjetnika koji višednevnim boravkom i radom u Oblikovnoj radionici Plemenitaš oplemenjuju kulturni život ovog kraja te pažnje vrijednim radovima obogaćuju već...
Brojna događanja u sklopu Kulturnog ljeta u Plemenitašu
Jučer je u Oblikovno likovnoj radionici Plemenitaš otvoren XIX. Raku saziv. Tematski naziv ovogodišnjeg susreta umjetnika je Keramička slika oslikavanje glazurama na keramičkim površinama koji se odrađuje u nekoliko faza od izrade keramičih podloga od oslikavnja, pećenja i montiranja.
Još jedna potvrda kvalitete terenskih nastava OLR Plemenitaš
Metarmofoza na drugi način keramički rad Valentine Perko, učenice Željezničke tehničke škole Moravice, na 37. Državnoj domijadi nagrađen je prvim mjestom. Pod vodstvom mentorice Gordane Hajdin, u nizu kvalitetnih učeničkih radova, Valentinin rad koji prikazuje životni put leptira kao skup organskih oblika nastalih tehnikom pečene i glazirane gline, i od strane stručnog i učeničkog žirija proglašen je najboljim.
Sa svojom Metaforfozom Valentina je osvojila prvo mjesto na Međužupanijskoj domijadi održanoj sredinom travnja u Rijeci i tako se plasirala za nastavak sudjelovanja i natjecanja na Državnoj domijadi gdje je potvrdila uspjeh. Isto tako potvrda je to kontinuiranog uspješnog rada Keramičke skupine koja u Učeničkom domu ŽTŠ-e okuplja mlade keramičare čija je kreativnost i rad zadnji niz godina zapažena i nagrađivana upravo na Domijadama. Rezultat tome je i uspješna suradnja s
Oblikovno likovnom radioniciom Plemenitaš gdje mladi ŽTŠ-evi kreatovci odrađuju dio terenske nastave te pod stručnim vodstvom mr. art Vesne Osojnički, akad. kiparice i voditeljice OLR Plemenitaš usvajaju nova znanja i tehnike rada na keramici i gdje nastaju nagrađivani radovi...
Treću godinu zaredom Oblikovna likovna radionica Plemenitaš u okviru svoje djelatnosti organizira međunarodni saziv u Međimurju, u kojem se postavljaju po tri skulpture uz cestu sa ciljem stvaranja " Galerije na otvorenom " u veličinama od 30 do 100 cm.
" Galerija na otvorenom " će biti kulturna atrakcija, koja će kontinuirano poticati razvoj kulturnog turizma u Međimurju. Skulpture će se postavljati uz ceste a širiti će se iz Grabrovnika na područje općine Štrigova i Sv. Martin. Obje općine su podržale ovu novu i originalnu ideju kao inovaciju vidjevši u njoj šetnicu za turiste, kojih ima sve više.
- Predstavljenje književnih djela iz opusa mladog goranskog književnika, Davora Grgurića, uz glazbeni nastup goranskog etno sastava, ' ' Kej se, kaj se ' ' koji izvodi vlastite, autorske pjesme, napisane na hrvatskom književnom standardu i na nekoliko goranskih kajkavskih govora.
Poziv na otvorenje izložbe Vesne Osojnički " Kretanje "
Dana 7. srpnja 2011. u 19,30 u Muzeju brodskog posavlja, Starčevićeva 40 u Slavnoskom Brodu je otvorenje samostalne izložbe mr. art Vesne Osojnički, akad. kiparice. Na izložbi će se prezentirati i Oblikovna likovna radionica Plemenitaš, kao petnaestogodišnji projekt autorice. Izložba je otvorena do 15. kolovoza 2011. Dobrodošli
Dio teksta iz kataloga i osvrta Danijele Ljubičić Mitrović:
" Izložbom Kretanja predstavljamo recentne radove kiparice i keramičarke Vesne Osojnički. Naziv Kretanja autorica je odabrala jer je pokret / kretnja zajednički nazivnik i temeljni motiv svake pojedine, izložbom predstavljene skulpture. Ako se iz djela umjetnika može iščitati njihov život kao i njihova duša možemo reći da Vesna Osojnički u svojim radovima sublimira iskustva koja su ju u konačnici odredila i kao umjetničku osobnost. Kretanja su oblikovala njeno djetinjstvo, iscrtala životni put i ponovno, na kratko, vratila do grada djetinjstva i odrastanja. Prvo takvo kretanje dovelo je moje roditelje u Slavonski Brod, mene obilježilo akcentom slavonskog govora i odredilo kao kreativca. Davne 1961. godine otac željezničar, strojovođa, dopremio nas je vlakom u ravnicu. Cijelo djetinjstvo i odrastanje su mi bili u znaku vlaka, tračnica, ljuljanja vagona, preko pragova, mirisa željeznice, očevih noćnih i dnevnih službi... (V. Osojnički). Nekolicina skulptura dobila je naziv Hommage željeznici i upravo su one poveznica s autoričinim brodskim razdobljem. Međutim, izložba Kretanja svojevrsni je Vesnin hommage životu u cjelini, koji je omogućio njezinom istraživačkom duhu rast kroz stalne izazove. "
Kulturni turizam u Lukovdolu je naziv priloga koji je prikazan u emisiji HRT-a Dobro jutro, Hrvatska 30.6.2011. U njemu je magistrica mjetnosti Vesna Osojnički ukazala na veliki potencijal Gorskog kotara kao turističke destinacije, kao i na postojanje kulturnog sadržaja, te potrebe za potporom istog. Prilog možete pogledati na stranicama emisije Dobro jutro, Hrvatska.
Hrvatska na dlanu Oblikovna likovna radionica Plemenitaš
Hrvatska na dlanu čiji su autori Simona Horvat i Saša Vugrinec, jest projekt razvitka prosperiteta hrvatskog turizma, s tendencijom uspješne implementacije suvremenih trendova promocije, koji su imperativ na svjetskom turističkom tržištu. Znajući da je Hrvatska, kao turistička destinacija, vrlo važan čimbenik na turbulentnom europskom turističkom tržištu, ovim je projektom strateški razrađena ideja kojom Hrvatska u velikoj mjeri iskače u odnosu na druge, u pogledu promoviranja hrvatskih turističkih destinacija i atrakcija.
Zadovoljstvo nam je i velika čast da se i mi nalazimo na stranicama Hrvatske na dlanu.
XII Kiparska radionica Akademije likovnih umjetnosti Zagreb
U Oblikovnoj likovnoj radionici Plemenitaš u tijeku je terenska nastava studenata kiparstva Akademije likovnih umjetnosti Zagreb. Studenti Maja Šimunović i Marko Horvat, pod vodstvom univ. specijaliste kiparstva Luke Petrinjaka i mentorstvom red. profesora Damira Mataušića, rade skulpture u drvetu velikih dimenzija. Dvije nove skulpture biti će postavljene 16. Lipnja u Parku mladih umjetnika koji već broji 15 skulptura nastalih u proteklih 12. godina koliko već traje suradnja sa Akademijom likovnih umjetnosti Zagreb.
Sudionici terenske nastave su odabrani internim natječajem u sklopu redovne nastave kao autori najboljih riješenja.
XVIII Internacionalni Raku saziv 2011
Ovu međunarodnom manifestaciju kojom je obilježen rad Oblikovne likovne radionice Plemenitaš, održavamo u periodu o 9. do 24. Srpnja 2011.
Ove godine sudjeluju šest umjetnika iz Europe, točnije: dvoje umjetnika iz Turske, jedan iz Italije, te tri umjetnika iz Hrvatske. Tema ovogodišnjeg saziva je keramička skulptura, a tehnika rada je Raku.
16.5.2011 u emisiji Dobro jutro, Hrvatska u prilogu o biciklističkim stazama kroz Gorski kotar. Upoznajte Gorski kotar na dva kotača. Gorski kotar, svojim prirodnim ljepotama i pogodnom klimom je idealan za cikloturizam. Općina Vrbovsko je označila i uredila pet biciklističkih staza od kojih upravo staza za Orlove stijene prolazi uz Oblikovnu likovnu radionicu Plemenitaš. Ukoliko ste propustili prilog u emisiji Dobro jutro, Hrvatska, svakako ga pogledajte na njihovim web stranicama...
Vesna Osojnički: " Plemenitaš je rodno mjesto mog oca, djeda, pradjeda... i osjetila sam prije 17 godina točnije 6. travnja 1994. jaku želju i potrebu da i ja učinim nešto za svoju domovinu tj. zavičaj. Iznajmila sam zapuštenu i derutnu školu i krenula u obnovu, kako bi u njoj mogla načiniti međunarodnu likovnu koloniju, otvoriti prostor za kulturnu edukaciju mladih i stvoriti od umjetničkih radova zbirku suvremene umjetničke keramike koja će jednog dana postati muzejska zbirka. "
