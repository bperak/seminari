FMCG 
Pošalji prijatelju 
Čokolade za kuhanje 
Poznato je da je čokolada, pogotovo tamna, izvor različitih kemijskih spojeva od kojih neki djeluju na središnji živčani sustav te potiču lučenje hormona koji izaziva osjećaj sreće. 
GfK panel kućanstava 
Čokolade se dijele na gorku, mliječnu, čokoladu za prelijevanje, obogaćenu (ne brkati sa čokoladom sa dodacima), bijela (po svom sastavu i nije prava čokolada jer se koristi umjetna aroma čokolade) te čokoladu za kuhanje. 
Upravo ova posljednja je tema ovog osvrta. 
Po podacima GfK Panela kućanstava čokolade za kuhanje bilježe rast količinskog i vrijednosnog udjela unutar cijele kategorije čokolada. U periodu od rujna 2009. pa do kolovoza 2010. kategoriju čokolada je kupilo 96 % hrvatskih kućanstava, dok je njih 75 % u istom analiziranom razdoblju kupilo čokoladu za kuhanje. To je porast od 6 % u odnosu na isti period prošle godine. Osim broja kupaca porasla je učestalost kupovine čokolada za kuhanje i to za 12 %. 
Udjeli trgovačkih robnih marki Ono što je znakovito i očito iz prikaza koji slijedi je da su i količinski i vrijednosni udjeli trgovačkih robnih marki u porastu kod čokolada za kuhanje. Naime, trgovačke robne marke na ukupnom tržištu robe široke potrošnje bilježe rast. Kod čokolada za kuhanje udio trgovačkih robnih marki još je izraženiji i porastao je sa 38 % u periodu rujan 2008. - kolovoz 2009. na čak 50 % u istom periodu ove godine. 
Rast potrošnje Kao što je vidljivo iz prikaza niže, sama kategorija čokolade bilježi rast količinske i vrijednosne potrošnje u 2010. godini, a isti pozitivan trend prate i čokolade za kuhanje. GfK istraživanja pokazuju da je kriza utjecala na navike hrvatskih građana. Isto pokazuju i podaci GfK panela kućanstav a. Vrlo je vjerojatno da su pod utjecajem smanjene osobne potrošnje hrvatski građani kolače iz slastičarni zamijenili onima iz kućne radinosti. 
