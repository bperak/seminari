U posjetu smo krenuli u 8 h iz Zagreba te nakon lijepog putovanja i na kraju malo kruženja po Labinu u 11. 15 pronašli smo školu i ljubaznog profesora. Prezentacija se održala u jednoj većoj predavaonici u koju se na kraju krajeva nakrcalo oko 70 učenika, prvenstveno zato što su osim učenika srednje škole došli i učenici osnovne škole pa nam se tokom prezentacije javio i problem težeg animiranja učenika ali i žamor. 
Rano ujutro zaputili smo se na sam jug grada, gdje je, u jednom prekrasnom velikom dvorištu smještena Waldorfska škola. Tamo su nas dočekali profesori i već spremni učenici. Za razliku od ostalih škola u ovoj se jako osjetio duh zajednice, prijateljstva, tu su učenici šestih razreda dobri prijatelji sa onima iz osmih, svi se druže i pričaju, igraju. 
Pripreme za ovu posjetu počele su relativno rano. Na faksu smo se u 7 sati ujutro našli kolega Leon i ja. Nakon što smo popili jutarnju kavicu, počeli smo pakirati stvari u auto.Već se na izlasku iz Zagreba moglo vidjeti da će to biti jedan ugodan sunčan dan, i još ugodnija vožnja do Rijeke. Put je trajao negdje oko 2 i pol sata, na našu sreću bez većih gužvi na autocesti. Naći školu u Rijeci bilo je ipak malo teže, zahvaljujući mnogobrojnim riječkim jednosmjernim ulicama ali ipak smo se brzo locirali kod škole. Na vratima nas je dočekala ljubazna prof. Martina Muškardin i pokazala nam učionu u kojoj cemo predavati. U iznošenju stvari iz auta imali smo pomoć nekolicine raspolozenih učenika. 
Suprotno uobičajenoj praksi po kojoj na svaku posjetu odlaze tri predavača, ova se knjiga svela na dva slova; Damjana i mene. Budući da je cesta bila mokra, a nebo tmurno, krenuli smo ranije da bismo izbjegli moguća kašnjenja zbog vremenskih neprilika. U Karlovcu nas je dočekao poprilično zbunjujuć raspored ulica u centru grada, ali smo uz međusobno proturječne upute prolaznika napokon uspjeli pronaći školu. 
Dakle od kuda da se krene sa pričom. Najbolje bi bilo ono: Ljeta gospodnjega 2010. mjeseca prosinca dana 12. dan je bio oblačan i tmuran. Ekipa od troje znalaca i avanturista upravo je završila sa pripremama za još jedan podhvat. Napunili su auto sa svim potrepštinama poput tekućeg dušika, mikrovalne i sličnih stvari te nakon što su provjerili sve stvari zaputili su se u nepoznato prema malenom, i neistraženom gradu imenom Krapina. Ovaj tekst je izvještaj jednog od sudionika tog puta. 
