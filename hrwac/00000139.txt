Obnovljen status Međunarodne eko-škole
10. svibnja 2013. po treći put smo uspjeli obnoviti i steći brončani status Međunarodne eko-škole. Biti eko-škola znači kontinuirano raditi različite projekte i aktivnosti kojima se briga za okoliš, zdrav život i pravilna prehrana promiču kao trajne vrijednosti i način života. To smo učinili nizom aktivnosti i projekata. Veliko hvala svim našim učenicima koji se uvijek rado odazivaju svim akcijama naše eko-škole. Oni dobro znaju da za razliku od povijesti, koja je napisana i koju uče u školi, budućnost nije napisana, a kakva će biti ovisi o svima
ODRŽAVANJE NASTAVE ZA VRIJEME PROVOĐENJA ISPITA DRŽAVNE MATURE
Sajam vježbeničkih tvrtki
U petak 10. svibnja 2013. održan je Sajam vježbeničkih tvrtki u organizaciji Ekonomsko-birotehničke i trgovačke škole Zadar. Na sajmu je sudjelovalo 7 tvrtki Ekonomsko-birotehničke i trgovačke škole (Forca, No Control, Furious, Katriga, Emotion, Lifestyle i Glamour) te vježbenička tvrtka Sunčani put d. o. o. koju vode učenici 4. a razreda naše škole uz mentorstvo prof. Tanje Meštrić Molnar.
30. travnja - Dan škole
30. travnja obilježen je Dan Hotelijersko-turističke i ugostiteljske škole Zadar. Učenici i svi djelatnici Škole sudjelovali su u nekoliko radionica - Gastro radionici, Zelenoj akciji, Sportu i rekreaciji i Tretmanu riječju i slikom. Svi su se dobro zabavili, družili i na kraju degustirali jela spremljena u školskoj kuhinji.
Festival znanosti
U Republici Hrvatskoj se od 22. do 28. travnja u organizaciji British Councila, Tehničkog muzeja iz Zagreba i hrvatskih sveučilišta, a pod visokim pokroviteljstvom Ministarstva znanosti, obrazovanja i sporta, održao 11. po redu FESTIVAL ZNANOSTI. Ovogodišnja središnja tema bila je Budućnost. Naši učenici sudjelovali su na radionici Budućnost učenja koja se održala u Novom kampusu Sveučilišta u Zadru.
Zadar čita 2013.
Naša Škola se i ove godine, već tradicionalno, uključila u manifestaciju Zadar čita, koja se održavala od 15. do 20. travnja 2013. U školi su čitana djela zadarskih autora i izložen je plakat na ulazu u školsku knjižnicu. Organiziran je i posjet Državnom arhivu gdje su se učenici upoznali s tiskovinama koje su se mogle čitati u Zadru i ostatku Dalmacije prije stotinu godina.
Naši učenici daruju beskućnike Zadra
Već treću godinu naši učenici posjećuju beskućnike Zadra. Najprije je to bilo u sklopu eTwinning projekata Škole, a kasnije je nastavljeno kao dio humanitarne akcije naših učenika, poglavito na inicijativu učenica 3 a razredu, na čelu s Paulom Miočić, uz veliku potporu ne samo eTwinnera razreda, već i njihovih prijatelja, te mnogobrojnih drugih naših učenika koji su svojim skromnim prilozima sudjelovali u ovim akcijama.
Thorsten Reiter u posjetu školi
U sklopu DSD projekta jučer je školu posjetio Thorsten Reiter, stručni savjetnik, koordinator za Njemačku jezičnu diplomu i novi šef ureda ZfA u Zagrebu, kako bi utvrdio dosadašnje aktivnosti škole kao i planove za budući razvoj DSD programa.
9. Međužupanijska smotra GLOBE škola - reg. centar Zadar
Hotelijersko-turistička i ugostiteljska škola u Zadru, kao sjedište mž stručnog vijeća za GLOBE program južnog dijela Hrvatske, organizator je 9. mž Smotre GLOBE škola. Smotra je održana 11. ožujka 2013. godine u OŠ Šime Budinića u Zadru.
Obilježavamo Mjesec frankofonije
Ožujak je mjesec obilježavanja frankofonije diljem svijeta. Tijekom mjeseca frankofonije u Hrvatskoj u većim se gradovima priređuju razne kulturne aktivnosti. Naša škola obilježava Mjesec frankofonije projektom« Francuski književnici u školskoj knjižnici »kojeg su ostvarili učenici francuskog jezika uz podršku svojih nastavnica.
Predstavljen projekt naših učenika i otvorena izložba
Izložba fotografija " Cvrkutava šetnja malim močvarnim staništima otoka Paga " otvorena je u četvrtak 31. siječnja 2013. u multimedijalnoj dvorani Gradske knjižnice Zadar. Izložba je nastala kao rezultat suradnje naših učenika s Javnom ustanovom " Natura Jadera ", a postavljena je povodom Međunarodnog dana močvarnih staništa 2. veljače.
Tri godine eTwinninga naše Škole
Već pune tri godine naša Škola je uključena u europski portal eTwinning, koji je dio Comeniusa, a omogućava rad na različitim projektima škola širom Europe. Naša škola je bila dio mnogobrojnih projekata putem malih, ali vrlo učinkovitih timova učenika i njihove mentorice Melite Vidmar-Cvitanović. Sa zadovoljstvom predstavljamo blog na kojem su svi dosadašnji projekti i s ponosom ga dijelimo svim zainteresiranim čitateljima-blogerima
Obilježen Dan hrvatskih knjižnica
11. studenog obilježava se Dan hrvatskih knjižnica. Ove godine obilježen je posebno svečano u Zadru jer je Gradska knjižnica Zadar proglašena najboljom knjižnicom u Hrvatskoj u 2012. godini. Svoj doprinos ovoj svečanosti dali su i učenici naše škole sa svojim nastavnicima. Čestitamo svim vrijednim djelatnicima i korisnicima Gradske knjižnice Zadar
Mjesec hrvatske knjige (1)
Potaknuti obilježavanjem Mjeseca hrvatske knjige posvećenog Europskoj godini aktivnog starenja i međugeneracijske solidarnosti, naša škola je 25. listopada 2012. organizirala radionicu na temu Sumnjiva igra nove generacije, odnos mladih i starih u SFR Jugoslaviji: generacijski i (li) ideološki sukob. Na radionici su sudjelovali učenici 3. b razreda. Radionicu je vodila profesorica Helena Kapović Magaš. Fotografije
Mjesec hrvatske knjige (2)
Učenici 2. b razreda s profesoricom povijesti Helenom Kapović Magaš obilježili su u petak 26. listopada 2012. Mjesec hrvatske knjige terenskom nastavom. Cilj nam je bio ponoviti i usvojiti nova znanja iz hrvatske povijesti i povijest Zadra u 19. st. Fotografije
Radionice u Domu sv. Frane
Povodom obilježavanja Dana kruha i Mjeseca hrvatske knjige, koji je ove godine posvećen aktivnom starenju i međugeneracijskoj solidarnosti, učenici naše škole održali su kulinarsku i čitateljsku radionicu s korisnicima Doma sv. Frane u Zadru. Fotografije
Šetnja malim močvarama otoka Paga
Veliko blato i Kolansko blato zaštićena su područja, ornitološki rezervati. Bogata su močvarna staništa i rijetke pojave na otocima, a poradi svoje očuvanosti mogu predstavljati turističku atrakciju koja je za sada nedovoljno korištena. Naši školski ekolozi odlučili su svojim ovogodišnjim projektom popularizirati te destinacije i učiniti ih važnim postajama u turističkoj ponudi Zadarske regije. Fotografije
Na stručnom izletu u Opatiji
Hotelijersko-turistička i ugostiteljska škola Zadar organizirala je stručni izlet u Opatiju 20. listopada 2012. Na izletu su sudjelovali učenici 2. b, 3. d, 3. b i 4. a razreda s profesoricama Tanjom Meštrić Molnar i Helenom Kapović Magaš. Kako nam je cilj bio da učenici saznaju što više o povijesti hrvatskog turizma, odlučili smo se za grad s najdužom tradicijom turizma u kojem je otvoren prvi hotel na Jadranu.
" The Tree Ring " - Izvješće o radionici u Piseku
Od 19. do 22. rujna 2012. godine u češkom gradu Piseku održana je 2. radionica za sudionike projekta " The Tree Ring ". Na radionici su sudjelovali nositelji projekta iz 7 hrvatskih, 6 čeških i 10 norveških škola. Našu školu predstavljali su profesor Marko Buljan i profesorica Marina Mijolović.
Školska knjižica recepata na Festivalu smokava
U Zadru se petu godinu za redom, u organizaciji gđe. Sandre Babac i restorana Pet bunara, u održava Festival smokava Ove godine se po drugi put i naša škola našla u društvu izlagača na Sajmu s knjižicom recepata za slatka jela od smokava Smokva - kraljica Mediterana, koju su izradili učenici naše škole. Fotografije
Radni posjet učenika i nastavnika iz Norveške
Učenici i nastavnici Hotelijersko-turističke i ugostiteljske škole u Zadru domaćini su školi partneru, Amot skule iz Norveške. Petnaestak norveških učenika i troje nastavnika boravit će u Zadru od 13. do 17. lipnja 2012. u radnom posjetu. Obje škole su partneri u realizaciji međunarodnog, norveško-hrvatsko-češkog, projekta " The Tree Ring Project ", u kojem sudjeluje 26 škola - 10 norveških, 8 hrvatskih i 6 čeških. Cilj je istraživanja pronalaženje uzročno-posljedične povezanosti nastanka godova crnog bora (pinus nigra) i klimatskih uvjeta (temperatura zraka i oborine) u kojima su nastajali.
