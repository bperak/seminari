Zanimljivosti projekta 
Dijelite na: 
Prezentacija Argetine kvalitete 
U Drogi Kolinskoj, članici Atlantic Groupe, najvećem europskom proizvođaču paštete, odlučili smo na vrlo poseban način dokazati vrhunsku kvalitetu Argeta paštete, koja je rezultat pažljivo odabranih sastojaka, kontinuiranog razvoja i stavljanja posebnog naglaska na zadovoljstvo kupaca. Na detaljan obilazak svojih tvornica, procesa proizvodnje i izbora sastojaka pozvali smo najstrože suce i inspektore kvalitete, kada je riječ o izboru obiteljske prehrane mame. To smo učinili pomoću Argetinih ambasadorica - Tatjane Mičović i Nataše Gaon Grujić. Pozvali smo mame sa šest tržišta da precizno provjere odabrane sastojke i način proizvodnje pašteta, izrađenih u tvornicama u Izoli te u Hadžićima. 
Brojne prijave za projekt 
Naše ambasadorice projekt su odlično predstavile, na inspektorski obilazak tvornica prijavilo se čak 1413 mama iz cijele regije. Prijave, koje smo primili putem interneta i prijavnica iz novina, detaljno je pregledao Argetin stručni tim te izabrao 10 polufinalistica na svakom tržištu. Zbog neodgodivih obaveza, za vrijeme trajanja projekta, neke su od polufinalistica odustale od daljne suradnje. 
Biranje Argetinih mama 
Izabrane polufinalistice pozvali smo na audiciju gdje su odradile kraći intervju s Argeta stručnim timom. Na audiciji im se pridružio i nutricionist koji im je postavljao pitanja o njihovim navikama u prehrani te načinu pripreme svakodnevnih obroka. Snimke s audicija objavili smo na internet stranici čime je započelo i glasovanje šire javnosti. Prema broju glasova javnosti, Argetinog stručnog tima i redatelja Saše Podgoršeka, 26. travnja ponosno smo izabrali 18 mama pobjednica. A tko je bio hrvatski Argeta stručni tim pri izboru pobjednica? 
Benjamin Sakoman 
Zaposlen u Atlantic grupi, na poziciji Voditelja prodaje za Hrvatsku i Sloveniju. 
Nekoliko riječi o meni ili procesu selekcije: Što se kampanje tiče, jako mi se svidjela od samog početka ideja, mislim da je to ono što ljudima treba prilika da sami vide kako se proizvodi Argeta i što je to što ju razlikuje od konkurencije. Mame su pravi odabir za taj zadatak 
Iris Androšević 
Nekoliko riječi o meni ili procesu selekcije: Bilo je jako zanimljivo pregledavati prijave mama i doznati na koji način odabiru namirnice i pripremaju obroke za svoju obitelj jer je to ono na što i ja osobno polažem veliku pažnju kod svakodnevne pripreme jela za svog supruga i sinove. 
Branimir Ceboci 
Voditelj prodaje za grupu časopisa u tvrtki Adriamedia Hrvatska. Velika ljubav mu je nogomet koji igra redovito u slobodno vrijeme. 
Nekoliko riječi o meni ili procesu selekcije: Proces odabira mama bio je težak zadatak jer je većina kandidatkinja vrlo zanimljiva i kvalitetna. Posebno mi je bilo interesantno doznati informacije o njihovim životnim iskustvima, svakodnevnim obvezama i hobijima i, naravno, o njihovim prehrambenim navikama. 
Sunčica Đunđek 
Nekoliko riječi o meni ili procesu selekcije: Sudjelovanje u ovom projektu za mene je novo i zanimljivo iskustvo. Kao nutricionist imam iskustva u savjetovanju roditelja tako da mi je bilo jako zanimljivo saznati kako mame vode računa o pravilnoj prehrani svojih obitelji i kakve su im prehrambene navike općenito. 
Upoznavanje i razvoj prijateljskih veza 
Tako je počelo putovanje Argetinih mama. U periodu od 9. do 12. svibnja, Izolu su posjetile mame s Kosova, iz Makedonije, Srbije, Bosne, Hrvatske i Slovenije, a 13. svibnja neke su posjetile tvornicu u Hadžićima. Bez obzira na to otkuda dolaze, tijekom putovanja Argetine mame uspjele su ostvariti vrlo posebne prijateljske veze. Na Facebooku su osnovale svoju grupu gdje dijele dojmove s putovanja i koja im služi za lakše održavanje kontakta. 
Izlet u Piran i kulinarska večer 
U Izoli su mamama, za razbibrigu i upoznavanje kulinarskih specijaliteta, pripremili tečaj kuhanja pod vodstvom afirmiranog slovenskog kuhara Aleksandra Bohinca. Zajedno smo pripremili goveđi carpaccio na zelenoj salati, file lososa na rižotu od povrća i pire, teleći file sa šparogama te mousse od čokolade sa svježom metvicom i bobičastim voćem. Pogledajte fotografije koje su nastale tijekom pripremanja ukusne večere. 
Obilazak tvornice 
U subotu je za naše mame, kao i za Argetu, bio najvažniji dan u tom zanimljivom i uzbudljivom projektu. Predstavnici Argete te zaposleni u tvornici u Izoli s nestrpljenjem su čekali mišljenja mama o proizvodnji paštete. 
Na obilasku mame su se zaustavile na najvažnijim mjestima u tvornici počevši od laboratorija gdje se nadzire kvaliteta sastojaka koji čine vrhunski Argetin okus. 
Na temelju obilaska, mame su u svoje formulare zapisale sljedeće: 
da su u laboratoriju vidjele sve sirovine koje su navedene u deklaracijama, da Argeta ima specifičnosti kvalitete za sve sastojke koje upotrebljava, da je kokošje meso pažljivo odabrano (ne sadrži kandže, perje, glave, iznutrice), da su vidjele samo prirodne začine koji se nalaze u smjesi začina, da su ulja, koja se dodaju, isključivo biljnog porijekla, da su paštete termički obrađene, zbog čega ne sadrže konzervanse, da označavanje ambalaže omogućava lako praćenje pašteta i da je u tvornici prisutna visoka razina higijene. 
Mame potvrdile Argetinu kvalitetu 
Nakon obilaska pregledali smo inspektorske kartončiće i sa zadovoljstvom konstatirali da je Argeta prošla test kvalitete. 
Svih 18 mama sa šest tržišta potpisalo je plaketu kojom su potvrdile da je Argeta proizvod visoke kvalitete vrijedan povjerenja. Time su Argeti dodijelile " Odobrile mame " pečat. 
Plaketa će svoj poseban prostor naći i u tvornici, dok ćemo " Odobrile mame " pečat u budućnosti s ponosom koristiti u komunikacijske svrhe. Uvjereni smo da ćemo, zahvaljujući povjerenju koje smo stekli, još lakše pisati nove priče i dokazati da smo tim povjerenjem stekli dodatnu motivaciju za daljnji rad, stvaranje novih recepata i brižan rad s ovim popularnim proizvodom. 
Osam mama na obilasku tvornice u Hadžićima 
Mame iz Srbije, Bosne i Hercegovine i Makedonije također su posjetile tvornicu u Hadžićima i potvrdile da je tamo kvaliteta proizvodnje na istoj razini kao i u Izoli. Obilazak tvornice vodili su Alma Ljubunčić, šefica odjela za nadzor kvalitete i Samir Brodović, direktor proizvodnje, koji je nakon obilaska rekao: " Otvaranjem vrata naših tvornica željeli smo pokazati da u proizvodnji naših pašteta upotrebljavamo samo kvalitetne sastojke - očišćeno meso i prirodne začine. " 
Snimanje nove reklame 
U Izoli smo sa svim izabranim mamama snimili i novu Argetinu reklamu. Mame su se pretvorile u prave zvijezde. Bile su odlične pred kamerama i bez ikakvih problema prepustile su se radu stručnjaka. Bez obzira na to koliko će se njihova popularnost i prepoznatljivost znatno povećati, one će ostati vjerne svojim najdražima jer su one ipak mame. 
Priča Argetinih mama 
