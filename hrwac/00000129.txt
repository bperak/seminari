Studenti sveučilišnog dodiplomskog pravnog studija i sveučilišnog dodiplomskog studija socijalnog rada koji su najkasnije s 1. listopada 2011. stekli uvjete za korištenje apsolventskih prava, imaju pravo završiti studij po upisanom nastavnom programu i planu do 30. rujna 2013.
Studenti Pravnog fakulteta Sveučilišta u Zagrebu po četvrti su puta predstavljali Republiku Hrvatsku na najvećem svjetskom natjecanju studenata prava: The Philip C. Jessup International Law Moot Court Competition, održanom od 31. ožujka do 6. travnja 2013. godine u Washingtonu, D. C., SAD. Četveročlani tim Pravnog fakulteta činili su studenti pete godine studija: Iva Crnogorac, Lucija Ćorić, Marta Licul i Davor Perlić. Pripreme studentskog tima vodili su Zrinka Salaj, dipl. iur., bivša natjecateljica i studentica poslijediplomskog doktorskog studija, kao trenerica, te dr. sc. Trpimir M. Šošić, ispred Katedre za međunarodno pravo. Više o sudjelovanju naših studenata na natjecanju, kao i popis sponzora možete pronaći u repozitoriju pod:
Nakon prošlogodišnjeg osvojenog prvog mjesta, studenti Pravnog fakulteta Sveučilišta u Zagrebu i ove su godine nastavili sjajnu tradiciju te na regionalnom natjecanju u obliku simulacije suđenja pred Europskim sudom za ljudska prava osvojili treće mjesto, pokazavši izvrsnost u poznavanju judikature Europskog suda za ljudska prava te vrhunsko umijeće u govorništvu i pravnoj argumentaciji
Studenti integriranog preddiplomskog i diplomskog sveučilišnog pravnog studija koji imaju indeks s 24 stranice i uredno upisuju višu godinu, ili su jednom ponovno upisali istu godinu studija, prilikom izdavanja novog indeksa zbog nedostatka prostora za unos podataka o tijeku studija, ne plaćaju naknadu za postupak njegovog izdavanja.
Izbori za studentski zbor Pravnog fakulteta Sveučilišta u Zagrebu (u daljnjem tekstu: fakultet) održat će se u srijedu 26. ožujka i četvrtak 27. ožujka 2013. u vremenu od 8,00 do 20,00 sati. U izborima imaju pravo sudjelovati svi studenti upisani na dodiplomske, preddiplomske, diplomske i poslijediplomske studije fakulteta.
Studentska udruga eSTUDENT ove će godine organizirati moot court na hrvatskom jeziku, uz primjenu hrvatskog pozitivnog prava. Prijaviti se mogu studenti treće ili više godine Pravnog fakulteta u Zagrebu, a ekipe se mogu sastojati od dva do četiri člana. Najbrže prijavljene ekipe dobiti će mentore koji će im pomagati u pripremi pisanog podneska (koji se šalje 4. travnja). Usmeni dio natjecanja održati će se 4. i 5. svibnja. Pobjednički tim osvojiti će put u Luxembourg te ljetnu praksu u jednom od najboljih odvjetničkih ureda u Zagrebu. Nagrade su predviđene i za najboljeg govornika natjecanja te za najbolji pisani podnesak. Rok prijave je 4. ožujka.
Pravilnikom o studiju, članak 16, stavak 3. propisano je, za studente na integriranom preddiplomskom i diplomskom studiju, da " Student može polagati ispite iz nastavnih predmeta određene studijske godine tek kad ostvari 50 ECTS bodova iz prethodne studijske godine sukladno studijskom programu... "
Pozivaju se zainteresirani studenti da se prijave na natječaj za sudjelovanje u međunarodnom proljetnom tečaju " Crime Prevention through Criminal Law Security Studies " koji će se ove godine održati na temu " When Corporation Kills - Multifaceted Perspectives on Faceless Crime " (Dubrovnik, 25 - 30 ožujka 2013). Studenti Pravnog fakulteta u Zagrebu oslobođeni su plaćanja kotizacije organizatorima tečaja, a sve ostale informacije dostupne su pod: http://www.pravo.unizg.hr/KP/crimeprevention.
Sveučilište u Zagrebu od ove akademske godine ima ambasadoricu za EU karijere. Europski ured za odabir osoblja i ove je godine izabrao preko 50 ambasadora na istaknutim europskim sveučilištima, a njihova je zadaća približiti studentima proces zapošljavanja u europskim institucijama. Na Sveučilištu u Zagrebu ulogu ambasadorice za EU karijere vršiti će Ana Lah, studentica Pravnog fakulteta. Njoj se možete obratiti preko e-maila eucareers.zagreb @ gmail.com, a dostupna je i na Facebook stranici EU Careers Croatia, gdje će redovito objavljivati informacije o natječajima, ali i događajima u Hrvatskoj vezanim za karijere u institucijama EU. Više o mogućnostima zapošljavanja u institucijama Europske unije možete pronaći na www.eu-careers.eu.
Ovim vas putem molimo da kao studenti Pravnog fakulteta u Zagrebu doprinesete ugodnijem boravku stranih studenata na našem Fakultetu te prihvatite poziv da postanete ' student - buddy ' jednom od stranih studenata. Vaš doprinos uključuje jedan sastanak i izmjenu iskustava (praktične stvari od koristi za boravak u Zagrebu te informacije o samom studiju) koja bi bila od velike pomoći našem gostu iz inozemstva. Vaša nam je pomoć od iznimne važnosti te vas stoga molimo da nam što prije javite ukoliko ste zainteresirani za suradnju na email adresu international@pravo.hr.
Zahvaljujemo se svim studentima koji su se odazvali, u ovom trenutku imamo dovoljno nesebičnih studenata za ovaj semestar, no već u sljedećem ćemo ponovo tražiti vašu pomoć.
Molimo studente da obrate pažnju i pročitaju sve detalje teksta rezultata natječja, te posebno i na mogućnosti dodatnog financiranja i prijave za: studente s invaliditetom i studente slabijeg imovinskog stanja detalji se nalaze u tekstu rezultata natječaja.
Poziv za sudjelovanje stranih Erasmus studenata u znanstveno-istraživačkom projektu kojeg provode asistenti i studenti na Odjelu za geografiju na Prirodoslovno - matematičkom fakultetu. Tema ovog istraživanja je iskustvo stranih studenata u gradu Zagrebu.
Istraživanje će se održati na Odjelu za geografiju na Marulićevu trgu 19 u petak, 11. svibnja u 17:00 sati.
Studenti Pravnog fakulteta Sveučilišta u Zagrebu okupljeni u klubu Vladimir Bayer pobijedili su na VI. regionalnom natjecanju iz ljudskih prava koje se od 20. do 22. travnja održalo u Sarajevu, Bosna i Hercegovina.
