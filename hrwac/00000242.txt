BOŽIĆNA ODLUKA
Božić je za mnoge nazaobilazni dio tradicije, ali se o stvarnim korijenima i značenju iste ne razmišlja. Što stoji iza naših osjećaja i odnosa spram običaja koji stoje kao uzrok današnjem stanju ljudskih prava u svijetu pa tako i u Hrvatskoj?
Na ovo bi pitanje ponajprije svatko od nas trebao sam sebi dati odgovor.
Slijedeći političke i religijske vođe narod je došao na kraj i onkraj svojih mogućnosti kada je u pitanju normalan život.
10. studenoga Daily Mail je, pozivajući se na podatke engleskih obavještajnih krugova, objavio: Pred Božić Izrael će poduzeti vojnu akciju, čiji je cilj upozoriti Iran zbog njegove proizvodnje nuklearnog oružja. () Kako tvrde izvori, engleska vlada ima saznanja da će Izrael, oslanjajući se na podršku SAD-a, napasti iranska nuklearna postrojenja po onoj narodnoj: Ništa što možeš danas ne ostavljaj za sutra Sad i odmah naš bližnji nema nikakva prava ako to nama ne odgovara. Čak ni na Božić.
Stoga svjedočimo krahu financijskih, političkih i religijskih sustava kakve smo poznavali do sada. Iskustveno, ekonomske krize pokazuju da države dospjevaju u financijsku krizu kada ekonomija u cjelini kontinuirano ima deficit tekuće bilance, dakle kada troši više nego što stvara, što dovodi do rasta vanjske zaduženosti. Države ulaze u veliki rizik jer zanemaruju svoja i tuđa iskustva i slijede nametnute ideološke obrasce bez ikakvog empirijskog utemeljenja. Tu je i učenje i djelovanje najveće religijske institucije svijeta, Rimokatoličke crkve koje je pod znakom pitanja u pogledu sljedbe tradicijskih vrednota poglavito krštenja kao znaka iskupljenja od vječnog istočnog grijeha. Sakramenti kao znak ljudskih prava na području duhovnosti ne daju nadu u bolji duhovni i stvarni život čovjeka na ovoj zemlji.
Sakrament poštivanja tradicije sve više uzima danak nad zdravim razumom, te Božić, kao crkveni obiteljski blagdan u stvarnosti poprima značenje uljuljkivanja u klasičnu i nadasve poznatu sintagmu kruha i igara.
Uzevši u obzir činjenicu da bi sve opisano trebalo predstavljati zalog bolje budućnosti ne možemo se oteti dojmu urušavanja etičkih vrednota društva kroz očitu propast banaka, političkih stranaka, europskih integracija, gospodarstva.
Erozija moralno-etičkih kriterija prati svakodnevni život građana u svim područjima.
Izvještaji koji stižu iz cijelog svijeta govore o birokratskim naporima država i institucija da uhvate zadnju priliku za promjenu koja se ipak ne događa.
Zašto je tome tako?
Ubijanje osjećaja u pravednosti prema bližnjem, koji ima svoja prava i slobodu, bez obzira kojem društvenom sloju pripadao, u ovo, božićno vrijeme, zamaskirat će se puricama na stolovima koja svoja prava na život gube da bi mi, zbog svoje navodne pravednosti uz blagoslove Katoličke i ostalih crkava, kao navodnih moralnih vertikala, uživali u svojoj mirnoj savjesti.
Prema ispitivanju potrošača u Njemačkoj, usprkos krizi, građani su spremni još više potrošiti za božićne praznike nego prethodnih godina.
Nemilosrdno će se sjeći jelke da bi osjećaj prirode od koje smo se udaljili zaživio u našim domovima.
U našim domovima neće nedostajati bogatih trpeza, ali to ne znači da će tim činom naš obespravljeni susjed postati dio našeg zadovoljstva koje ipak kratko traje isto toliko koliko i jedan božićni ručak ili druženje, odnosno opušteno gledanje televizije ili ispijanje šampanjca.
Mi, Pilati, peremo ruke od krivice drugih, ali svoju krivicu u svemu ne vidimo.
Bližnji je taj koji treba poštivati naša prava, političari su ti koji trebaju donijeti zakone o istima, pravosuđe je to koje nas treba zaštititi od drugih, Crkva je ta koja nam propovijeda kako bi trebali živjeti. I sve to ne donosi rezultata. Zašto?
Jer mi sami ne poštujemo sebe i svoja prava već kontrolu svoga života prepuštamo manipulaciji drugih. Koji nužno i ne moraju znati što je doista pravedan život koji se očituje u poštivanju temeljnih visokih moralno-etičkih zakonitosti te življenju
