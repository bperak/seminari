Oltar sv. Franje Ksaverskog u crkvi 
Sagrađen je kombinacijom bijeloga kamena i crnog mramora. Bratovština Čistilišta ili Dobre Smrti ugovorila je 15. travnja 1783. godine s majstorom Domenikom Pasqualettom iz Udina, tada nastanjenom u Kaštel Lukšiću, da prema vlastitom nacrtu, a po cijeni od 110 cekina, podigne oltar od bijeloga kamena i crnoga mramora. 
Sliku koja prikazuje Svetoga Franju Ksaverskoga pred raspelom potpisao je Sebastijano Devita 1788. godine. Na slici dominira sv. Frane Ksaverski u isusovačkoj odjeći, koji širokom gestom adorira raspetoga Krista. Uokolo njih prikazana je skupina anđela, arkanđeo Mihael i duše čistilišta. 
Životopis 
Franjo Ksaverski rodio se na dvorcu Xavier, u kraljevini Navari, 7. travnja g. 1506. Svršivši prve i osnovne škole u domovini, pun ambicije za karijerom, nije se htio natjecati sa svojom braćom koja od reda bijahu vojnici, već je svoj životni poziv tražio u crkvenoj službi. Stoga je kao mladić u rujnu 1525. pošao u središte europske znanosti, u Pariz, na studij. Ondje se upisao na glasovito Sveučilište Sorbonu. Nastanio se u Kolegiju sv. Barbare. 
Utjecaj Ignacija Loyolskog na Franju Nakon četiri godine studija stekao je akademski stupanj »doktora«. Ondje je počeo sanjariti o jednoj višoj karijeri, bogatoj prihodima u svojoj domovini, u Pamploni. No njegov sudrug sa studija privukao ga je k sebi. Bio je to njegov zemljak Ignacije Loyola, kasniji osnivač Družbe Isusove, a kojoj je kasnije pristupio i Franjo. On mu je često ponavljao riječi iz Evanđelja: »Što koristi čovjeku, ako dobije cijeli svijet, a izgubi svoj život« (Mk 8,36). 
Okolnosti koje Franju potiču na predanje života Bogu 
Događaju se neke stvari koje jako utječu na Franju i njegovu odluku da se posveti Bogu. 
- Smrt majke (1529) i svete mu sestre Magdalene (1553), 
- otkriće revolucionara inovjeraca koji su pohađali Sveučilište, 
- izopačeni primjer nekih profesora te mnogih studenata, 
na Franju je učinio toliki dojam da je položio zavjet u kapeli Svetih mučenika na Montmartru da će hodočastiti u Svetu zemlju te se posvetiti siromašnom životu i svetoj čistoći. 
Prije nego je započeo studij teologije pod vodstvom Ignacija Loyole obavio je velike duhovne vježbe od 40 dana koje ga zauvijek upraviše prema Božjoj ljubavi i spasenju duša. 
Po osnutku Družbe Isusove Ignacije Loyola, kao general reda, poslao je Franju Ksavera u misije. 
Franjo misionar 
Na molbu portugalskog kralja Ivana III. šalje ga kao misionara u Indiju, gdje počinje njegova plodonosna djelatnost najprije u Goi, zatim na Ceylonu, pa na obali zvanoj Travancor, na Malaci, na Molučkim otocima sve do otoka Celebesa. Vrativši se natrag u Indiju oko god. 1548 propovijeda u pokrajini Cochim. Od 1542. djelovao je u Indiji, a g. 1549. putuje čak u Japan i ondje udara temelje Crkve. Sve do g. 1551. djeluje u Japanu, a 1551 1552. pokušava prodrijeti i u Kinu. To je bilo vrlo teško jer je u tu zemlju bio strog ulaz. Blizu kineske obale na otoku Sancijanu, čekajući na pouzdano prijevozno sredstvo, Franjo se teško razbolio na plućima. Nikakvo čudo jer je vladala jaka i okrutna zima. Lišen svake njege, na otoku Sancijanu pred obalom Kine ujutro 3. prosinca 1552. predao je dušu svom Stvoritelju, nakon što je po svojevrsnom obraćenju proveo život u najpožrtvovnijem radu za duše. 
Svetog Franju Ksavera smatraju pionirom misija novoga vijeka koje su vođene po jednom sustavnom planu, osvajanjem i prilagođivanjem. Poslije svetog Pavla sveti Franjo Ksaverski je najveći misionar Katoličke crkve. Primjer i vatrena pisma svetog Franje Ksaverskoga povukla su i oduševila mnoge plemenite i velikodušne duše da pođu na misijsku frontu u prve borbene redove vojujuće Crkve. 
Papa Grgur XV. proglasio ga je svecem god. 1622. 
(usp. www.skac.hr) 
Pobožnosti prema dušama u Čistilištu 
Vjerovanje u čistilište 
Što je to čistilište? 
Crkveni nauk glede čistilišta vrlo je jasan: oni koji umiru u milosti i prijateljstvu s Bogom, a nisu potpuno čisti, iako su sigurni za svoje vječno spasenje, moraju se poslije smrti podvrgnuti čišćenju kako bi postigli svetost nužnu za ulazak u nebesku radost. 
To konačno čišćenje izabranih, koje se posve razlikuje od kazne osuđenih, Crkva naziva čistilištem. 
Vjerovanje u čistilište i nauka o oprostima 
Crkveni nauk o oprostima ne bi se mogao do kraja shvatiti bez nauka o grijehu i čistilištu. 
Oprost je djelomičan ili potpun, već prema tome da li od vremenite kazne za grijeh oslobađa djelomično ili potpuno. Oprosti se mogu primijeniti živima ili pokojnima. Da bi se shvatili taj nauk i praksa Crkve, treba imati u vidu da grijeh ima dvostruku posljedicu. Teški grijeh nas lišava zajedništva s Bogom čineći nas time nesposobnima da postignemo vječni život. To se lišavanje zove »vječna kazna« za grijeh. 
S druge strane svaki grijeh, pa i laki, povlači sa sobom nezdravu privrženost uz stvorenja, koju treba čistiti bilo na ovoj zemlji bilo poslije smrti u stanju koje se zove upravo čistilištem. 
To čišćenje oslobađa od takozvane »vremenite kazne« za grijeh. 
Te dvije kazne ne smiju se shvaćati kao vrsta osvete koju Bog dosuđuje izvana, već kao posljedice same naravi grijeha. 
Obraćenje koje proizlazi iz goruće ljubavi može postići potpuno očišćenje grešnika, tako da ne ostane više nikakve kazne. 
Služeći se i tim učenjem, Crkva naučava: Što se tiče nekih lakih pogrešaka, treba vjerovati da prije općeg suda postoji čistilišna vatra, prema onome što Isus potvrđuje, govoreći da onome tko izgovori hulu protiv Duha Svetoga neće biti oproštena ni na ovom ni u budućem svijetu (Mt 12, 31). 
Prema toj pouci možemo zaključiti da se neke pogreške mogu oprostiti na ovom svijetu, a neke druge u budućem svijetu. 
U Svetom pismu nalazimo i molitvenu praksu za pokojne: »Zato je (Juda Makabejac) za pokojne prinio žrtvu naknadnicu, da im se oproste grijesi« (2 Mak 12, 46). 
Katekizam Katoličke Crkve o čistilištu 
Crkva također preporučuje milostinju, oproste i djela pokore u korist pokojnika, te kaže: 
»Pružajmo im pomoć i obnavljajmo im spomen. Ako su Jobovi sinovi bili očišćeni žrtvom svog oca, zašto bismo sumnjali da će naši prinosi za pokojne tim pokojnicima pružiti neku utjehu? Ne oklijevajmo pružati pomoć onima koji su preminuli i prikazivati za njih svoje molitve« (KKC 1032). 
Sveci o čistilištu 
Sveti Toma Akvinski 
' ' Molitva za mrtve ugodnija je Bogu, negoli molitva za žive, jer pokojnici, koji je toliko trebaju, sebi ne mogu pomoći, kao što mogu živi. ' ' ' ' Nijedna se molitva ne izmoli na korist sv. duša, a da onaj isti čas nije Bog proslavljen i vjerom i ljubavlju molitve. ' ' Sveti Bernardin Sijenski 
' ' Više ima zasluga onaj, koji učini dobro djelo kakvoj duši u čistilistu, nego da bi deset puta vise učinio jednome živom, pa bio on utamničen, bolestan ili gladan. ' ' 
Sveta Brigita 
' ' Kad svojim molitvama oslobodimo koju dušu iz čistilišta, učinimo Isusu tako ugodnu stvar, kao da je On sam bio oslobodjen. 
Devetnica za duše u čistilištu 
Devetnica za Duše u čistilištu (Arnold Gullet) 
PRVI DAN 
Molitva 
Neka po cijelim svijetu bude ljubljeno presveto Srce Isusovo Od sada do vijeka Naša draga Gospo od presvetog Srca Isusova moli za nas Čin vjere: Moj Bože, vjerujem u tebe, jer Ti si istina. Vjerujem i u Tvoju istinu koju si očitovao svojoj svetoj Crkvi. Čin nade: Moj Bože, vjerujem u Tebe, jer ispunjavaš svoja obećanja. Čin ljubavi: Moj Bože, ja te ljubim od sveg srca i iznad svega. Radi Tebe ljubim svoje bližnje kao sebe samog. 
Razmatranje 
Postoji mjesto pokore koje se zove čistilište gdje pravednici dovršavaju svoje čišćenje prije nego smiju ući u nebo. Sveta Crkva poučava me u ovoj istini. Moj Bože, čvrsto vjerujem u tu istinu Gledam Tvoju svetost, pravednost i blagost u čistilišnom plamenu. Tko će uzići na Goru Jahvinu, tko će stajati na svetom mjestu njegovu? Onaj u koga su ruke čiste i srce nedužno: duša mu se ne predaje ispraznosti, i ne kune se varavo. (Ps 24, 3 - 4). Ništa nečisto ne može ući u kraljevstvo, jer Ti si svet, svet, svet, o Bože Ulij mi odvratnost prema grijehu i udijeli mi milost da, još u svijetu, okajem ono što sam sagriješio. " Znadem, o Jahve, da su Ti sudovi pravedni " (Ps 119,75). Reći ću Bogu: Nemoj me osudit Kaži mi zašto se na me obaraš " (Job 12,2). " Tebi, samom Tebi ja sam zgriješio i učinio što je zlo pred Tobom " (Ps 51,6). Zaslužujem vječne kazne, ali Tvoje me milosrđe prati. Ti si me dostigao, bijah već u sjeni smrtnoj i Ti si me poštedio. " O vatro koja čistiš, kraljevstvo nade. U Tebi možemo s prorocima klicati: U mojoj nevolji ispunio si moje srce Kad ti ne bi postojala, kud bi tolike ravnodušne i nepokorne duše? " " Blagoslovljen Bog i Otac Gospodina našega Isusa Krista, Otac milosrđa i Bog svake utjehe (2 Kor 1,3). 
Odluka 
- Molimo presveto Srce Isusovo da zapali srca vjernika žarkom ljubavlju prema siromašnim dušama. - Neka ne prođe ni jedan dan, a da nismo upravili nekoliko molitava i dobrih djela za oslobođenje siromašnih duša. 
Molitva 
Gospodine, molimo te, neka naš ponizni vapaj bude na korist tvojim slugama i službenicama. Oslobodi ih svih grijeha i učini ih sudionicima tvog otkupljenja. Ti koji živiš 
Ako se, Gospodine, grijeha budeš spominjao, Gospodine, tko će opstati? Al ' u tebe je praštanje, da bismo ti služili. 
U Gospodina ja se uzdam, duša se moja u njegovu uzda riječ. Duša moja čeka Gospodina više no zoru straža noćna. 
Više no zoru straža noćna nek ' Izrael čeka Gospodina. Jer je u Gospodina milosrđe i obilno je u njega otkupljenje; on će otkupiti Izraela od svih grijeha njegovih. 
Molitva za pokojne roditelje 
Ti si nam, Bože, naložio da poštujemo svoga oca i majku. Imaj samilosti prema mome ocu i majci; oslobodi ih patnje koju su zaslužili zbog svojih grijeha i daj da te jednog dana smiju opet gledati u nebeskom veličanstvu. Po Gospodinu našem Isusu Kristu. Amen. Pokoj vječni daruj im Gospodine i svjetlost vječna svjetlila im Počivali u miru Amen. 
DRUGI DAN 
Molitva 
Prenesimo se, u duhu, u čistilište gdje Bog, u svojoj pravednosti, čisti duše prije nego uđu u nebo. Tamo susrećemo svoje rođake i prijatelje Kad bi čistilište imalo samo jedan cilj - da ne zaboravimo svoje rođake i prijatelje, morali bismo zbog toga biti zahvalni. 
" Naše muke ne mogu se izreći ", reći će oni. " Odvojeni od svog tijela, ugledali smo Boga u njegovu svjetlu, spoznali smo jedino i najveće dobro, svoju najveću sreću, bezdan savršenosti. Žurimo Bogu Njegova pravednost nas tjera od sebe. Njegova moćna desnica nas drži daleko. Vi u svijetu ne možete si predočiti bol udaljenosti od Boga. Vaša patnja, žalost, briga, samo su sjena naše nevolje. Ali to je naša krivnja. Kad bismo se samo mogli vratiti dolje na zemlju da popravimo svoje krivnje Vi, prijatelji naši, bar vi možete ganuti Božje Srce i ublažiti njegovu pravdu. Pomozite nam da ubrzo dođemo u nebo gdje ćemo vam biti zahvalni čitavu vječnost " 
Odluka 
Potrudimo se iskoristiti milosna sredstva Crkve za oslobođenje siromašnih duša Pitajmo se kod večernjeg ispita savjesti: Što sam danas učinio za oslobođenje svojih pokojnih prijatelja i poznanika? 
Molitva za naše pokojne dobročinitelje i prijatelje 
O Bože, Ti nam želiš oprostiti i spasiti nas. Utječemo se Tvome milosrđu po zagovoru presvete Djevice Marije i svih svetaca, da duše naših dragih i dobročinitelja koji su napustili ovaj svijet, dospiju u posjed vječnog blaženstva. Po Gospodinu našem Isusu Kristu. Amen. Pokoj vječni daruj im Gospodine i svjetlost vječna svijetlila im. Počivali u miru Božjem. Amen. 
TREĆI DAN 
Molitva 
Kako opisati bolni jauk siromašnih duša koje čeznu za radostima nebeske domovine? Oni, doduše slute sjaj svjetla i blaženstva, no budući da su u svijetu bili previše skloni zemaljskim dobrima, još za neko vrijeme isključeni su iz neba. Pred njima se uzdižu svi grijesi njihova života poput ogromnih zapreka pred vratima kraljevstva. koliko su žalosni i koliku grižnju savjesti imaju Jer, umjesto najveće sreće dali su prednost prolaznim radostima. Stoga ove siromašne duše s Davidom mogu govoriti: " Peccatum meum contra me est semper - Grijeh je moj svagda preda mnom. " (Ps 51, 2 - 5) 
Ne odbijmo prezirno mogućnost koju nam Bog daje te svojim djelima i zaslugama isplatimo krivicu siromašnih duša. Za velikodušnog čovjeka radost je pomagati siromasima i tješiti žalosne, biti otac sirota i obitelji, koju je pohodio, vratiti mir i radost Molitva za siromašne duše daje ove utjehe jer omogućuje oslobođenje tužnih duša iz njihovog zatvora i otvaranje vrata blažene vječnosti. 
" Što god ste učinili jednome od moje najmanje braće, meni ste učinili ", kaže naš Gospodin. Dok pomažemo siromašnim dušama, možemo i sami biti sigurni u Božju pomoć. " Kad je neka duša vašim trudom oslobođena ", reče Isus jednom sv. Gertrudi, " osjećam istu radost kao da su i mene oslobodili iz zatvora i neću zaboraviti, u dato vrijeme, dati vam naknadu za to. " 
Odluka 
Danas učinimo neko mrtvljenje ili odricanje i prikažimo to za siromašne duše. 
Ne omalovažavajmo ni najmanje stvari i prikažimo ih za spas siromašnih duša i na slavu Božju. De Profundis - Molitva iz dubine (Psalam 130) 
Siromašne duše trpe u vatri koja uništava grijehe, koja čisti. to je doduše vjerski obrazac, ali je i mišljenje svih crkvenih naučitelja. Stoga bilo bi nepristojno ne uvažavati njihovo mišljenje. Sv. Augustin ide čak tako daleko da kaže kako se čistilišna vatra razlikuje od paklene samo po trajanju. A sv. Toma Akvinski kaže: " Ognjena lomača na koju su bili osuđeni mučenici nije ništa doli sjena u usporedbi s plamenom koji muči siromašne duše. " Osjećamo li nelagodu zbog riječi vatra? A biti sav u vatri koja prožima potpuno i prodire i do najnutarnijeg bića, kojeg li okrutnog mučeništva Tko bi mogao samo jednu minutu u ruci držati užareno ugljevlje? A pročišćujuća vatra čistilišta djeluje na samu dušu, ona dohvaća razum, sjećanje, osjećaje. Pogođena je i zahvaćena cjelokupna duševna moć. Anima tota punitur - cijela duša trpi kaznu. Vatra ovog svijeta nije ništa u usporedbi s vatrom čistilišta. Jer su to pročišćavajući plamenovi koje je zapalila bož. Pravednost da očisti duše a da ih ne uništi. Kad izbije požar, svi tada pokušavaju i žele pomoći i spasiti ljude koje je vatra ugrozila. Kako onda ostati nedirnut sudbinom mnogih duša koje vapiju za našom pomoći? Crucior in hac flamma Trpim u ovim mukama (Lk 16,19) Odluka 
Molimo danas Gospodina da onim dušama koje su zbog svoje krivnje u čistilištu, oprosti po zaslugama koje je Isus stekao na križu kad je ožednio. Obdržavajmo crkvene zapovijedi u onom što se odnosi na post i odricanja. 
Mi ne znamo kako dugo traje okajavanje u čistilištu. Nekom je dušama Bog dopustio upoznati čas oslobađanja svojih dobročinitelja, ali to su rijetke iznimke. Nemamo razloga žaliti zbog svog neznanja. Naprotiv, to nas potiče da ne prestajemo moliti za oslobođenje siromašnih duša. Čovjek se brzo umara u molitvi za pokojnike U trenutku kad se opraštamo od svojih pokojnika plačemo i žalimo. Naša žalost možda traje mjesec dana, godinu, ali nakon toga je nadvladamo. Pretpostavljamo da su naši pokojnici već u nebu i da im naše molitve nisu više potrebne. Kad bismo razmišljali o tome kako čista mora biti jedna duša prije nego smije gledati Boga, ne bismo tako malo pokore činili za svoje teške grijehe koje smo ispovjedili. Na posljednjem sudu sve će naše krivice biti upisane u jednu knjigu: Liber scriptus proferetur in quo totum continetur. Tamo će se od nas tražiti sve do posljednjeg novčića. Tako se olako damo zavesti lakomislenim grijesima da gubimo zanimanje za one kojima je naša pomoć tako jako potrebna. sveci su drukčije razmišljali i postupali. Više od dvadeset godina poslije smrti svoje majke Monike, sv. Augustin je još uvijek molio za nju. Sv. Ambrozije se javno obvezao da će cijeli život moliti za dušu Teodozija Velikoga. 
I kad su duše naših rođaka i prijatelja oslobođene, ne moramo li, unatoč tomu, i dalje moliti za pokojne? Ima duša koje već dugo uzdišu i samo čekaju dobrostivu ruku koja će ih izvući iz vrućeg žara. Sv. kardinal Bellarmin reče: " Čistilište bi za neke duše moglo potrajati sve do posljednjeg suda kad im u pomoć ne bi pritekla Crkva ". Stoga je ona dopustila da se trajno uvede misa na spomen duša u čistilištu. 
Odluka 
Dobro bi bilo s rođacima i prijateljima osnovati molitveni vijenac za siromašne duše. Tako bi sedam osoba između sebe moglo razdijeliti molitvu i pokoru za siromašne duše svakog radnog dana, tako da se neprekidno za njih mole i žrtvuju. Uvijek kad čujemo otkucaj sata mislimo na pokojne i kažimo: Requiescant in pace Počivali u miru 
Utječemo se Tebi, o Gospodine, imaj samilosti sa svojim slugama i udijeli im, po mojem nastojanju da se danas očuvam od grijeha, vječni spas, Po Gospodinu našem Isusu Kristu. Amen. 
ŠESTI DAN 
Molitva 
Siromašne se duše ne mogu same osloboditi iz čistilišta. To je glavni razlog da im pomognemo svojim molitvama. Jer, nakon smrti svršava vrijeme milosrđa, a počinje sud. Jednom kad duša ostavi ovaj svijet ne može sticati daljnje zasluge jer više nema slobodan izbor između dobra i zla. Patnja u čistilištu je neplodna. To je jednostavno podmirivanje krivice, okrutna patnja koja možda traje stoljećima. Ova neutješenost još više povećava muke siromašnih duša. Ne bismo li nekome koji je bez svijesti, koji je žrtva prometne nesreće, pritekli u pomoć i pobrinuli se da dođe u bolnicu? U svojim rukama imamo ključ zatvora u kojem zatočenici vapiju za svojom slobodom. Zar ćemo ih ostaviti da čame u tom mračnom zatvoru? Božje beskonačno milosrđe predalo nam je ključeve čistilišta. Moć naše molitve doseže do zatvora gdje su zatvorene one duše koje još nisu namirile svoju krivicu prema bož. Pravednosti. Da, mi smo pomoć pokojnicima, mi smo njihovi anđeli osloboditelji, mi smo kadri pomoći im da dođu do vječne sreće. Crkveni nauk glasi: Zagovori živih koriste pokojnicima. U istoj mjeri kako se naše molitve uzdižu k nebu, Božje milosrđe dolazi u čistilište. O našoj molitvi ovisi kako će skoro naši pokojni rođaci postići oslobođenje. I ako ne vršimo ovu pomoć, postajemo sukrivci. Ako svoje " ovlaštenje za oprost koji smo dobili od Crkve " ne upotrijebimo, počinjamo grijeh propusta. Odluka 
Sv. Ivan Krizostom preporuča ovaj pobožni običaj: " Stavite u svojoj kući na vidljivo mjesto škrabicu gdje svatko može ubaciti milodar za pokojne. S tim prilozima u novcu može se služiti misa za vaše pokojne. Izmolimo na današnji dan molitvu za napuštene duše. " 
U jednoj usporedbi Gospodin je kritizirao hladnoću bogatog rasipnika koji je uskraćivao mrvice kruha siromašnom prosjaku iako je živio u lasti i slasti. Oni koji na patnje siromašnih duša ostaju neganuti, nisu li isto tako okrutni poput bogataša? To čak nisu ni stranci koji traže našu sućut. To su naši roditelji i dobročinitelji. Zapravo, njih se stalno moramo sjećati - zbog kuće u kojoj stanujemo, imena kojega nosimo, dobara kojima raspolažemo. Ali mi ih zaboravljamo Oni bi s Jobom mogli reći: " Nestade bližnjih mojih i znanaca, gosti doma moga zaboraviše me. " (Job 19,14) 
Zaboraviti pokojne težak je prekršaj. Često svečano obećavamo umirućem ocu ili majci da ih nikad nećemo zaboraviti. Ali, tek što su pokopani, već nas zaokupe druge brige i jedva još mislimo na njih, iako im dugujemo zahvalnost zbog života. Mislite li možda ovako: mislim na svoje rođake i prijatelje, ne zaboravljam ih... Ali gdje je dokaz da ih se sjećamo? Što pokojniku koristi naša naklonost ako je ne izrazimo djelima? Često čujemo nekoga kako gorko žali gubitak roditelja: " Bili su tako dobri Majko moja Ne mogu na nju misliti a da mi srce ne krvari... " Takva žalost je beskorisna. Radije svjedočimo svojom djelotvornom ljubavlju, tako da za njih damo služiti svetu misu i prinesemo žrtvu. Tada su žalost i bol vjerodostojni. Oni koji zaboravljaju svoje pokojne bit će s njihove strane napušteni. " Mjerom kojom mjerite, mjerit će vam se zauzvrat " (Mt 7,2). 
Odluka 
Kao dar za siromašne duše pridodajmo još anđeoskom pozdravu navečer De Profundis ili Oče naš i Zdravo Marijo. Ne zadovoljavam se onim što sam mogao učiniti za siromašne duše nego se trudim osvojiti i druge za samaritansku službu siromašnim dušama. De Profundis - Molitva iz dubine (Psalam 130) 
Istina o zajedništvu svetih predivna je i utješna. Zadivljujuća je ovo slika: putujuća Crkva pruža ruku pomoćnicu trpećoj Crkvi, a drugom rukom hvata se ruke proslavljene Crkve. Vjerujem u svetu Crkvu na zemlji, u čistilištu i na nebu... Ako trpi samo jedan ud, ne bi li se tada svi drugi udovi trebali požuriti da mu pomognu? Da, mi smo dužnici samom Bogu koji ljubi siromašne duše kao svoju ljubljenu djecu. On im usrdno želi otvoriti nebeska vrata. Ipak, tome se protivi njegova pravednost. On se obraća nama i moli nas da umjesto njih učinimo zadovoljštinu. Mi smo dužnici tim siromašnim prognanicima. Više nego nametnuta dužnost, na pomoć nas treba poticati ljubav prema bližnjima i uzajamno milosrđe. U čistilištu ima duša koje su od svih napuštene, na koje nitko više ne misli, ni rođaci, ni prijatelji. Kamo god pogledaju, primijećuju da su ih napustili. Cijeli njihov život je ugašen i nijednom ih se riječju više ne spominje. Njihova imena se više ne izgovaraju, njihov grob se više ne posjećuje i za njih se više ne moli. Njihovu smrt neće nitko oplakivati i nitko nema namjeru ublažiti njihove muke poslije smrti. Potpuno zaboravljena bića To isključenje nanosi im još više boli. Oni si mogu prisvojiti riječi psalmiste: " Nestalo me ko mrtvaca iz sjećanja ljudi, postadoh ko razbijena posuda " (Ps 31,13). 
Odluka 
Često prikažimo svoje molitve i dobra djela za napuštene duše. Budimo im otac, majka, brat, sestra i prijatelj. Danas prikažimo Isusovu napuštenost na križu za najnapuštenije duše u čistilištu. 
Molitva za mrtve na groblju 
Bože, po svom milosrđu, po kojem Tvoji povjerenici počivaju u miru, udijeli slugama svojim i svima koji ovdje počivaju u Kristu, oproštenje grijeha, oslobođenje od njihovih muka i daj im vječnu radost Po Gospodinu našem Isusu Kristu. Amen. Pokoj vječni daruj im Gospodine i svjetlost vječna svijetlila im. Amen. 
DEVETI DAN 
Molitva 
Naša devetnica bliži se kraju. Jesmo li shvatili milosti i utjehe koje nas pomoću molitve, povezuju sa siromašnim dušama? ili su potrebni još drugi razlozi kako bi se u nama raspirio žar ljubavi prema bližnjima? Razmislimo o tome da ništa više ne veliča Svevišnjeg i ne slavi njegovo ime, ne raduje njegovo srce; ništa bolje ne potvrđuje njegovu volju dostojnu klanjanja, nego oslobođenje siromašnih duša. Otvoriti nebo siromašnim dušama, znači iskazati Bogu, svome Ocu veliku radost da primi svoju djecu u svoje veličanstvo i da ih okruni. Križ našeg Otkupitelja još sjajnije blista a Gospodinove patnje dobivaju još jednu pobjedu. Kako drago Srcu Isusovu mora biti naše zauzimanje za siromašne duše Ta On ih je otkupio svojom krvlju. Kod svake svete misne žrtve koju je ostavio svojoj Crkvi, Isus nas iznova otkupljuje. Stoga se u euharistijskom slavlju također, posve osobito, spominju siromašne duše. Naša draga Gospa od Presvetog Srca Isusova kraljica je čistilišta. Ona u čistilištu posjećuje izabrane duše, određene da jednom okruže njezino prijestolje. I svaki put se pobjednički vraća s nekoliko siromašnih duša u nebo. Možemo, dakle, biti sigurni da razveseljujemo našu dobri Majku svaki put kad pridonosimo za oslobođenje siromašnih duša. Sveti Josip, zaštitnik sretne smrti, rado iznosi naše molitve onome kojega se udostojao zvati nas svojim sinovima. On će nam, zasigurno, uzvratiti zahvalnošću za ono što činimo za oslobađanje siromašnih duša. Kad se otvori nebo i kad se jedna duša, otpuštena iz čistilišta prima u mnoštvo svetih, radost je beskonačna. Anđeo čuvar i zaštitnik imena radosno dočekuje dušu. Tada vlada velika radost u nebu. Sveci znaju tko je toj duši pomogao i njihova nam je zahvalnost osigurana. Koliko su siromašne duše zahvalne svojim dobročiniteljima već smo govorili. One nas ne zaboravljaju Pune pažljivosti brinu se za naše potrebe i bdiju nad nama poput anđela čuvara. To je dragocjeno pouzdanje u teškoćama, bolima i opasnostima, a jednom, u našoj smrtnoj tjeskobi iskazat će nam utjehu i podršku. Na posljednjem sudu one su naši zagovornici. I kad bi dospjeli u čistilište, posjećivat će nas i tješiti dok se, zajedno s njima, ne sjedinimo u sjaju vječne slave. 
Odluka 
Svoj novac iskoristite tako što ćete povećati milodar da si pred Bogom zajamčite zagovor duša u čistilištu poslije vaše smrti. Novac ne možete uzeti sa sobom u drugi život, ali dobra djela svakako. Vaši nebeski prijatelji pratit će vas u nebesku Domovinu Blago onima, koji umiru u Gospodinu. Neću propustiti ni jednu priliku da pomognem siromašnim dušama. 
Bože, Stvoritelju i Otkupitelju ljudi, otpusti svojim pokojnim slugama i službenicama njihove grijehe da oni, našom prošnjom, postignu onu blagonaklonost kojoj su se uvijek nadali. Ti koji živiš i kraljuješ u vijeke vjekova Amen. Pokoj vječni daruj im Gospodine, i svjetlost vječna svijetlila im. Počivali u miru Božjem Amen. 
Molitva za duše u čistilištu 
Papa Inocent XI dao je oprost za petnaest duša iz čistilišta svaki put kada se ta molitva izmoli 
(razmatranje o Isusu skinutom s križa) 
O neiscrpivi Izvore istine, kako si se osušio O mudri Učitelju, kako si zanijemio O Sjaju vječnog svjetla, kako si utrnuo O prava Ljubavi, kako je Tvoje lijepo lice postalo iznakaženo O previsoko Božanstvo, kako se meni daješ gledati u velikom siromaštvu O Ljubavi moga srca, kako je velika Tvoja dobrota O vječna Naslado mojega srca, kako su prekomjerne i mnogovrsne bile Tvoje boli Moj Gospodine Isuse Kriste, Ti imaš jednu i istu narav s Ocem i Duhom Svetim, smiluj se svim stvorovima, a osobito dušama u čistilištu Amen 
