Dana 17.11.2012. g. delegacija podružnice šibensko-kninske uputila se u Vukovar na obilježavanje Dana sjećanja na Vukovar. U večernjim satima delegacija je posjetila bolnicu u Vukovaru, obišla spomen sobu i nakon toga sudjelovala u paljenju svijeća oko vukovarske bolnice.Delegacija je noćila u Vinkovcima u vojarni Bosut a u jutarnjim satima otišla na Ovčaru i kod spomen obilježja položila vijenac i zapalila svijeću na spomen poginulih hrvatskih branitelja Vukovara. Nakon toga se pridružila koloni sjećanja i otišla na Memorijalno groblje. U poslijepodnevnim satima delegacija je sudjelovala na otkrivanju spomen obilježja Otac i sin na prostoru budućeg Doma ratnika na Bogdanovačkoj cesti u organizaciji Petra Janjića Tromblona. 
U Valbandonu su od 21 do 23. Rujna, 2012. G. održane XI športske igre udruge PHR. Po prvi put osim natjecanja u nogometu natjecalo se i u drugim športskim disciplinama i to: stolni tenis, balote, šah, pikado i potezanje konopa. 
