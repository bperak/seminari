Treći turnir na kojem su bili naši natjecatelji proteklog vikenda bio je " 14 Fojnica Open " Turnir je odžan u dvorani Srednje škole " Zija Dizdarević " u subotu 04.06.2011. Ove je godine na turniru bilo mnogo manje natjecatelja nego obično svega njih 170 iz 17 klubova iz BiH, Hrvatske i Srbije. Naša mala ekipa uputila se u Fojnicu sa 3 juniorke te po jednim juniorom i kadetom. Osvojili smo ukupno 4 medalje (1 zlato i 3 bronce) štoje vrlo dobro s obzirom na broj natjecatelja s kojima smo sudjelovali. Ćestitamo svima
Jedan od 3 a ujedno i najjači turnir na kojima su nastupali naši natjecatelji ovog vikenda bio je " Austria Open 2011 " koji je održan u Innsbrucku od 04 - 05.06.2011. Već tradicionalno jak turnir ni ove godine nije razočarao niti brojnošču a niti kvalitetom. Na turniru je sudjelovalo 1122 natjecatelja iz 204 kluba i 41 zemlje. Na turniru su iz našg kluba nastupile 3 kadetkinje i to dvije u sastavu TKD Saveza Zagrebačke Županije i jedna u sastavu Reprezentacije Hrvatske. Elizabeta Kranjčić je poražena u prvom kolu 8:4 od predstavnice iz Norveške dok je Dora Krznarić pobijedila u prvom kolu Švicarku 11:9 da bi u četvrtfinalu izgubila od Njemice 10:7. Bravo za cure borile su se pošteno i časno izgubile. Naša predstavnica u repki Melani Adamić-Golić je u četvrtfinalu pobjedila Njemicu 7:2 a u polufinalu Reprezentativku Francuske 16:12 da bi je u finalu zaustavila Nizozemka 7:2. Ćestitke na srebru i nadamo se da če ovaj rezultat biti dovoljan da Melani sudjeluje na Europskom prvenstvu za kadete koje se održava 07.07.2011 u Tbilisiu.
U subotu 04.06.2011. je u sportskoj dvorani " Mavrinci " održan 2. Grobnik kup. Na turniru je sudjelovalo 124 natjecatelja iz 17 klubova. Kako smo ovaj vikend prisustvovali na čak 3 turnira na ovom su nas predstavljala samo tri natjecatelja (2 kadeta i 1 kadetkinja). Osvojili smo 3 medalje i to po jedno zlato. srebro i broncu. Monika Burušić je sa dvije uvjerljive pobjede 8:0 i 21:12 osvojila zlato, Marko Šoštarićje poražen u finalu 3:2 i osvojio je srebro dok je Matija Kovač izgubio u polufinalu 10:1 i uzeo broncu. Ćestitamo svima
U subotu 28.05.2011 u Bjelovaru je održano Prvenstvo Hrvatske za juniore i juniorke. Na prvenstvu je učestvovalo ukupno 236 boraca od toga 112 juniorki i 124 juniora. TKD klub Zaprešić je na prvenstvu sudjelovao sa 5 natjecatelja (4 juniorke i 1 junior). Uzevši u obzir broj natjecatelja sa kojima smo učestvovali na turniru 3 medalje koje smo osvojili su odličan uspjeh. Na žalost ponovo smo ostali bez prvaka države što bi još više uljepšalo odličan uspjeh naših boraca. Odmah na početku šok Lora Rajčić - 55 kg nam je pala na vazi (ili manje papati ili veća kategorija). U istoj kategoriji Gabrijela Jurišić prolazi prvo kolo rezultatom 14:6 ali je u sljedečem zaustavlja kasnije srebrna predstavnica " Osvita " sa tijesnih 7:5. U kategoriji - 59 kg nastupala je Antonija Kovač i sa dvije odlične borbe u kojima je pobjedila predstavnice iz " Dubrave " i " Senja " rezultatima 12:8 i 3:2 dolazi do polufinala gdje ju zaustavlja natjecateljica iz " Knina " rezultatom 13:4. Od juniorki je još nastupila i Josipa Matić u kategoriji - 63 kg. Josipa prolazi prvo kolo lakočom pobijedivši predstavnicu " Dubrave " 18:7 da bi se u polufinalu sastala sa starom poznanicom iz " Banije Pandas " i pobijedila ju sa tijesnih 6:5. Na žalost u finalu nije bilo sreće i poražana je isto tako tijesnim rezultatom 10:9 od druge predstavnice " Dubrave ", šteta bila je to prava prilika za zlato. Od juniora je nastupio samo Ivan Šamec koji je prva dva kola prošao rezultatima 11:0 i 12:0 protiv predstavnika " Marjana " i " Mastera " da bi ga u polufinalu zaustavio " susjed " iz " Susedgrad Sokola " sa 6:2.
