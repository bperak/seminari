Bučnica savijača od buče
Prava sezonska savijača, vrlo popularna u kontinentalnoj Hrvatskoj. Odvažniji se mogu okušati u ovladavanju izrade domaćeg tijesta za savijaču za što će definitivno biti nagrađeni autentičnim okusom bakine bučnice. Jednostavniji način je priprema bučnice s kupovnim korama (tanje ili srednje debljine). Bučnica može biti slana i slatka, ovisno o tome jeste li u nadjev dodali sol ili šećer.
Bučnicu je lako i veganizirati tako da se umjesto svježeg kravljeg sira koristi svježi tofu.
Vrijeme pripreme: 45 min
Potrebni sastojci: 500 gr kora za savijače (ili napravite domaće ako imate volje), 1 manja naribana buča ili pola srednje velike (cca 500 gr), 500 g svježeg sira ili tofua, 1 žlica soli, 250 g kiselog vrhnja (može i sojino za vegane), ulje ili malo otopljenog maslaca za premazivanje lima i tijesta, veliki lim za pečenje
Priprema: Zagrijati pećnicu na 200 C. Buču naribati, lagano posoliti i ostaviti da kratko odstoji (cca 20 min) i pusti vodu. Buču zatim staviti u cjediljku i rukama dobro istiskivati vodu. Tako ocijeđenu buču tada pomiješati s ostalim sastojcima. Dodati šećer ili sol, ovisno o tome radite li slatku ili slanu bučnicu.
List tankog tijesta odnosno kore poprskajte rastopljenim maslacem ili uljem, stavite drugi list tankog tijesta, također poprskajte maslacem ili uljem, premažite dijelom nadjeva i savijte u savijaču. Postupak ponovite sa ostalim tijestom i nadjevom.
Zamotana se bučnica stavi u lim koji ste prethodno premazali uljem ili maslacem. Kistom premazati maslac ili ulje po bučnici i staviti u pećnicu. Peći oko 30 min ili dok površina lagano ne potamni. Poslužiti vruće.
Lip
29
Sub
2013
POŠALJITE NAM NAJAVU DOGAĐAJA
Ukoliko želite da se vaš događaj objavi na našem kalendaru događanja, molimo vas da ispunite ovaj obrazac.
SPONZORI
Google oglasi
Dnevni Jyotish Horoskop za 11.06.2013.
3. tithi Šukla Tritija Čandra ili Mjesec u nakšatri Punarvasu Priroda današnjeg dana je žurba. Svi u današnje vrijeme stalno negdje žure i jure. To se obično događa jer ne mislimo unaprijed, posljedica je velika žurba i hitnja. Ako žurimo tada moramo biti svjesni da se takve misli i postupci temelje na strahu (strahu od kašnjenja) te da unaprijed pripravljamo loše događaje. Ako nastavljamo žurno obavljati poslove na svoj ćemo put privlačiti jednu lošu stvar za drugom. Osim toga zakon privlačenja pripravlja buduće okolnosti zbog kojih ćemo morati i dalje žuriti i brzati. Sjetimo se samo koliko smo puta zbog žurbe učinili mnogo različitih pogreška, od onih bezazlenih npr. da smo prosuli vodu, zaboravili ključeve u vratima, do onih grešaka koje su nas skupo koštale kao recimo pogrešno parkiranje. Moramo se zaustaviti i isključiti s te frekvencije. Ako ne želimo dalje privlačiti loša zbivanja, potrebno je svaki dan odvojiti nekoliko minuta i promijeniti misli. Zato je danas povoljan za usporavanje i promišljanje
