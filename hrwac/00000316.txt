Kontakt telefonom
Tečajevi jezika - VELIKA BRITANIJA - CAMBRIDGE
CAMBRIDGE - VELIKA BRITANIJA
Opis tečaja
Sa svojom bogatom sveučilišnom tradicijom i elegantnom jezgrom grada, Cambridge je idealna sredina za učenje jezika Udaljen je od Londona samo 50 minuta vožnje vlakom. Raznolika arhitektura i prelijepi zeleni parkovi uz rijeku Cam gradu daju poseban šarm. Utjecaj poznatog sveučilišta vidljiv je širom grada i prisutnost brojnih studenata stvara posebnu atmosferu u knjižnicama, kafićima i restoranima.
C A M B R I D G E
EUROCENTRES CAMBRIDGE - Škola Eurocentres se nalazi na samo petnaest minuta hoda od strogog centra Cambridgea. Namjenski je građena u kombinaciji drva i stakla te pruža toplu i ugodnu atmosferu polaznicima tečajeva. Raspolaže s 20 svijetlih i prostranih učionica, jezičnim o kompjutorskim laboratorijem, predavaonicom, studentskom kantinom s toplim i hladnim jelima i pićima. Tijekom ljeta polaznici tečajeva mogu uživati na terasi u sklopu škole.
BELL INTERNATIONAL COLLEGE - CAMBRIDGE - Bell institucija osnovana je još davne 1955. godine u Cambridgeu, a danas raspolaže s većim brojem edukacijskih centara diljem svijeta. Škola u Cambridgeu smještena je u tradicionalnoj zgradi, okružena lijepim parkovima. Dobro je povezana s povijesnom jezgrom grada te se nalazi u blizini kazališta, muzeja, restorana, trgovina te brojnih znamenitosti. Raspolaže s 30 svijetlih i prostranih učionica, učeničkim centrom, multimedijalnim centrom, atraktivnim salonom s klavirom i dnevnim novinama, kantinom s toplim i hladnim jelima i pićima. Polaznicima su na raspolaganju i sportski sadržaji na otvorenom ili u zatvorenom prostoru (tenis, odbojka, košarka, nogomet, stolni tenis, biljar).
EC CAMBRIDGE - Škola EC osnovana je 1983. godine a nalazi se u impresivnoj povijesnoj zgradi u samom centru Cambridgea. U blizini je Market Squarea i gradske knjižnice u koju polaznici tečajeva imaju besplatan pristup. Škola raspolaže s 9 svijetlih i dobro opremljenih učionica. Odmah iza ugla glavne zgrade škole nalaze se i multimedijalni centar s pristupom Internetu, studentski salon te ostale prostorije za druženje polaznika. Brojne znamenitosti, koledži, trgovine i restorani nalaze se u neposrednoj blizini škole.
REGENT - Škola Regent u Cambridgeu, smještena je u blizini centra grada u zgradi uređenoj u viktorijanskom stilu. Škola raspolaže sa lijepo uređenim učionicama, kompjutorskim centrom, studentskom kantinom, prostorijama za zajedničko druženje polaznika, školskim parkom, te knjižnicom.
