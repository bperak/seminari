Područja
Linkovi
Otkrivena tajna masona
Naslov: " Otkrivena tajna masona " Pisac: José Maria Caro y Rodriguez
Meki uvez 400 stranice Format: 13,5 x 20 cm
Cijena: 148,00 kn
Tko je i s kojim ciljem osmislio, financirao i zapalio tolike krvave revolucije i ratove posljednjih stoljeća? Tko je odgovoran za milijune ubijenih na ratištima i stratištima diljem svijeta? Tko već stoljećima širi bezboštvo, nasilje i nemoral svih vrsta? Tko postavlja nositelje vlasti i njima upravlja?
Tko izrabljuje zemlje i narode, uništava obitelj, radnike svodi na roblje, a usta su mu neprestano, i prije i danas, puna krilatica o slobodi, jednakosti i demokraciji?
Odgovore na ova pitanja nećete naći u službenim povijesnim udžbenicima.
Naći ćete ih u knjigama poput ove, u knjigama o kojima golema većina medija prošloga i ovoga stoljeća šuti.
A šuti zato što su i ti mediji u rukama iste one šačice moćnika koji već stoljećima u svojim rukama drže golemu većinu svjetskog novca i ostalog bogatstva. To su tajni krugovi moći. A tajni nisu zato što većini ljudi na svijetu žele i čine dobro, nego zato što toj većini žele i čine zlo.
José Maria Caro y Rodriguez danas je sluga Božji i u tijeku je kauza za njegovo proglašenje blaženim.
Knjiga " Otkrivena tajna masona s enciklikom Ljudski rod (Humanum genus) pape Lava XIII. " (398 str.) podijeljena je na šest poglavlja u kojima autor piše o prirodi slobodnoga zidarstva, odnosu masonstva i katoličanstva, masonskoj religiji, politici, moralu, podrijetlu masonstva i odnosu s drugim sektama, metodama slobodnozidarskoga djelovanja i javnim osudama masonstva. Na kraju knjige objavljena je enciklika pape Lava XIII. Ljudski rod te bibliografija uporabljene literature.
Knjigu su s engleskoga na hrvatski jezik preveli Slaven Špalj i Neđeljka Batinović.
Kardinal Rodriguez na početku knjige ističe kako ju je počeo pisati zato da bi većem broju ljudi, uključujući i masone, omogućio pristup nekim saznanjima koja ih zasigurno mogu zanimati.
Ocijenio je kako svi roditelji katoličkih obitelji, mladići i djevojke te svaka osoba koja se iskreno zanima za svoju vjeru, svoju zemlju i dobrobit čovječanstva trebaju ponešto znati o organizaciji i nauku koji su u bliskoj vezi s mnogim važnim pitanjima i događajima.
" Ovdje sam dao ocjenu slobodnoga zidarstva i njegova djelovanja, pri čemu misterij ne shvaćam dogmatski nego kao nešto više ili manje neobjašnjivo ", piše Rodriguez i dodaje kako Sveti Pavao kaže da je protivnik onaj koji uzdiže sebe protiv svega što se zove Bog ili svetinja dotle da i u Božji hram zasjedne gradeći se Bogom.
Kardinal Rodriguez ističe kako je, koliko je to bilo moguće, iskreno razmotrio samu srž slobodnoga zidarstva neovisno o njegovim članovima, jer kako navodi, iskreno vjeruje da mnogi nisu upućeni u ciljeve i planove toga društva.
Jose Maria Caro y Rodriguez (1866. - 1958.) bio je nadbiskup Santiaga te prvi čileanski prelat imenovan kardinalom Katoličke crkve. U tijeku je kauza za njegovo proglašenje blaženikom.
