U srijedu 19. prosinca u 20.30 u kapeli sv. Dimitrija u Zadru održat će se susret mladih Zadarske nadbiskupije u čijem sklopu će se održati predavanje na temu Kurikuluma o zdravstvenom odgoju. Predavač je doc. dr. sc. Ivan Poljaković, predsjednik udruge Katolik. više
U četvrtak 20. rujna dolazi nam u Hrvatsku u organizaciji međunarodne katoličke udruge Human Life International slika Gospe Čestohovske. Pod zaštitu Gospe Čestohovske koju Poljaci štuju i pod imenom Nepobjediva pobjednica organizatori stavljaju napor za promoviranje kulture života, u sukobu sa kulturom smrti, koja svijetom širi abortus, eutanaziju i moralnu dekadenciju. Hrvatski vjernici će dočekati kopiju izvorne ikone koju je svečano blagoslovio nadbiskup Čestohove mons. Stanislav Novak u župi Blažene Djevice Marije u Trnovčici (Zagreb). Prihvat slike planiran je za 17.30 sati, nakon čega slijedi cjelonoćno molitveno bdijenje sa Svetom misom. U petak 21. rujna biti će Ikona prihvaćena u Svetištu Majke Božje Remetske, opet u 17.30 sati. Narednih dana putovati će sveta slika u Crkvu hrvatskih mučenika na Udbini; u šibensku katedralu, u krčku katedralu, u crkvu Sv. Franje u Puli, u pavlinski samostan u Sv. Petru u Šumi, te na kraju u crkvu Uznesenja BDM u Umagu.
Mi, hrvatski katolički liječnici, potaknuti javnom raspravom o Prijedlogu Zakona o medicinski potpomognutoj oplodnji prihvaćamo svaku osobnu odluku i pluralnost shvaćanja o životu i čovjeku, ali ne prihvaćamo da se u pravnu regulativu unose konfliktne i protuljudske odredbe koje su u suprotnosti s Konvencijom o pravima djeteta, Konvencijom o ljudskim pravima i biomedicini, Obiteljskim zakonom, Kodeksom medicinske etike i deontologije i Hipokratovom zakletvom. Protivimo se donošenju zakona koji umanjuje vjerodostojnost dokazano učinkovitih, prirodnih, etički prihvatljivih i jeftinijih metoda liječenja neplodnosti. Nisu nam prihvatljive niti blage kaznene odredbe koje ne onemogućuju moguće manipulacije i zaustavljanje razvojnog ciklusa ljudskog bića, selekciju embrija, njihovo uništavanje i / ili komercijalizaciju. Smatramo potrebnim upozoriti i na demagoške manipulacije, kojima se u ime znanosti zamagljuje istina i nudi sloboda izbora u primjeni zakona, koji u tom slučaju ne vrijede jednako za sve.
Odgovarajući pozivu hrvatskih biskupa, vjernici Zagrebačke nadbiskupije u organizaciji Hrvatskog katoličkog zbora MI pozivaju na molitvu, post i pokoru s nakanom da zastupnici pri glasovanju o Zakonu o medicinski pomognutoj oplodnji slijede glas savjesti DA SAVJEST BUDE IZNAD STRANAČKE STEGE i da ne dopuste zamrzavanje i manipuliranje nevinim ljudskim bićima, te da kao narodni predstavnici sačuvaju hrvatski narod od pogubnih i nesagledivih posljedica ovako lošeg Zakona koji gazi dostojanstvo ljudskog života i razbija obitelj. Jednako tako, molitva će biti i zadovoljština Bogu za silne grijehe uperene protiv života, braka i obitelji, te za spas Hrvatskog naroda.
Građanska udruga Vigilare koja podupire građansku inicijativu I ja sam bio embrij, te savezi katoličkih nevladinih udruga CroVita i CroBios zajednički organiziraju znanstvenu tribinu pod nazivom »Zašto (NE) umjetna oplodnja?; između želje za djetetom i štetnih posljedica«.
Na tribini će sudjelovati vodeći talijanski stručnjaci za područje izvantjelesne oplodnje: ginekolog dr. Antonio Salvatore Maria Oriente, i obiteljski psiholog i psihoterapeut dr. Cinzia Baccaglini, a među ostalom govorit će o načinu provođenja postupka umjetne oplodnje, o postupku zamrzavanja začetih ljudska bića, kao i o posljedicama koje navedeni postupci ostavljaju na zdravlje žene i djeteta, ali i na obitelj i društvo.
Udruga Vigilare, koja u prostoru hrvatskog građanskog društva promiče tradicionalne (što smijemo čitati kao: katoličke) vrijednosti, promiče novu peticiju pod imenom Deklaracija o početku i zaštiti ljudskog života.
Preporučujemo tu peticiju. U nastavku prenosimo cjeloviti tekst sa web stranica Vigilare:
Druga tribina Hrvatskog rasta Hrasta pod naslovom Angažiranost katolika u politici održat će se u hotelu Kolovare u Zadru s početkom u 18 sati, u ponedjeljak 27. veljače 2012. godine. Na tribinu su pozvani svi ljudi dobre volje.
