Opisao ga je kao čovjeka koji je uvijek težio fino se odjevati, ali uvijek je u njegovom izgledu nešto nedostajalo, njegova je finoća bila nespretna. Lovro se rodio u siromašnoj obitelji, no isticao se među ostalom braćom i sestrama. Uvijek je bio željan znanja i tako je otišao u svećenike. Činjenica da im je sin svećenik, davala je Lovrinim roditeljima ugled u društvu. Lovro je dobro učio, no nikako se nije mogao priviknuti na stroge zakone koje nosi svećenstvo. Osjećao se zarobljen i sputan, a taj se osjećaj još povećao kada je jednog dana upoznao Malvinu. U nju se strašno zaljubio, čak i ona u njega, ali nije si mogla dopustiti da se preda svećeniku.
Lovro je tada odlučio da će izaći iz svećenstva i vratiti se kući. Roditelji su mu bili razočarani, a otac ga je natjerao da se sada zaposli kao privatni učitelj grofovu sinu. Tako je i bilo, dobro se slagao sa grofom i njegov je sin brzo učio. Jedne je večeri ponovno vidio Malvinu, koja je sada bila udata. Razočara odluči da želi nastaviti svoje školovanje, no prepreku mu predstavlja činjenica da nema stipendije. Vidjevši sina kako je nesretan, Lovrin otac uloži sve kako bi njegov sin mogao otići studirati jezikoslovlje.
U to je vrijeme dijelio stan sa Šenoom i još jednim prijateljem, sve je krenulo nabolje i Lovro je dobro napredovao na studiju. Iznenada, stiže obavijest od oca koji je zapao u velike dugove, i Lovri ne preostaje ništa nego da se bogato oženi.
Prva kandidatkinja bila je Minka, koja se predstavljala kao bogata, no to zapravo nije bila. Druga opcija bila je bogata djevojka iz Dalmacija pod imenom Anđelija. Lovro se u nju odmah zaljubio, kao i ona u njega. Njezin otac je saznao da Lovro dolazi iz siromešne obitelji i nije mu dopustio da se njome oženi. Smatrao je kako Lovro samo želi njihov novac. U jadu i očaju, Lovro dolazi pred Anđeliju i pred njom si prereže grkljan britvom.
Bilješka o piscu
August Šenoa rođen je 14. studenoga 1838. godine u Zagrebu. U roditeljskom domu stekao je ljubav prema umjetnosti. Poslje smrti majke 1848. god., završivši u Zagrebu osmi razred, odlazi u Pečuh k rođacima, gdje završava prvi razred gimnazije 1850. god.
Vraća se u Zagreb gdje maturira 1857. god. u gornjogradskoj gimnaziji, i upisuje se na Pravoslovnu akademiju. Od početka listopada 1859. god. nastavlja pravni studij u Pragu. Tu ostaje do 1865. godine. Ne položivš na vrijeme odrđene spite bio je prisiljen baviti se žurnalistikom, te se vraća u Zagreb i radi u redakciji Pozor. 1868. godine postaje gradski bilježnik. Iste godine vjenča se sa Slavom pl. Ištvanić. Postaje ravnatelj hrvatskoga zemaljskog kazališta 1870. god. Postaje i dramaturg. Njegov prvi roman Zlatarevo zlato izlazi 1871. god. Dvije godine kasnije, 1873. godine, postao je gradski senator i napušta kazalište. Od 1874. godine do smrti uređuje hrvatski književni časopis Vijenac. Umro je 13. prosinca 1881. godine. Ležeći bolestan diktirao je Kletvu i rekao je Nedajte mi umrjeti, imam još toliko toga za napisati.
