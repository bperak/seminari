Vijeće Brunetea, gradića 20 - ak kilometara zapadno od Madrida, pokrenulo je kampanju kako doskočiti neodgovornim vlasnicima pasa.
Tjedan dana u veljači tim od dvadesetak volontera patrolirao je ulicama grada u potrazi za vlasnicima pasa koji nisu kupili izmet svojih kućnih ljubimaca za sobom. Zatim bi prišli okrivljenom vlasniku i započeli s njim razgovor kako bi otkrili ime psa.
Uz ime psa i pasminu bilo je moguće identificirati vlasnika iz baze registriranih ljubimaca koju držimo u gradskoj vijećnici objasnio je glasnogovornik Vijeća.
Volonteri su potom pokupili izmet i spakirali ga u kutije označene znakom gradske vijećnice uz napomenu " izgubljeno vlasništvo ", a potom ih dostavljali vlasnicima kućnih ljubimaca na kućna vrata, piše Telegraph.
Sve u svemu, 147 dostava napravljeno je u tih tjedana, a grad sa 10.000 stanovnika otad ima 70 - postotni pad psećeg izmeta na ulicama.
Godinu dana ranije gradsko vijeće Brunetea pokušalo je napraviti sličnu akciju tako što su vlasnike pasa proganjali izmetom na daljinsko upravljanje u koji je bila zabodena oznaka " Ne ostavljaj me - pokupi me ".
U Hernani, grad u Baskiji na sjeveru Španjolske, tamošnje vijeće prije dvije godine uvelo je podzakonski akt prisilivši vlasnike kućnih ljubimaca da registriraju DNA svog psa, kako bi ih mogli pronaći ako njihov izmet bude pronađen na ulici ili u parku.
Molim uvažene čitatelje da mi jave koja su moja prava, naime imam lijepi mladi travnjak ispred kuće ali mi svakodnevno dolaze mačke iz susjedstva i obavljaju nuždu. Znajuči da je gore udariti ili otjerati mačku nego čovjeka, (nebih htio za vratom imati Društvo za zaštitu životinja) pitam se kako da se riješim smrada iz dvorišta. Pozdrav dobrim ljudima
Ne treba zaboraviti i obvezu nošenja brnjice. Dugo nisam vidio da se netko toga pridržava. A 99 % vlasnika pasa kada isti nekoga ugrizu izjave: " Ne znam što mu je? On nikada nije nikoga ugrizao " Ili kad na vas skoči mrcina od rotveilera, a gazda kaže: " Neće vam on ništa, on se igra. On je još beba? " Trebaju puno veće kazne i više redara da se taj nered riješi. A redarima dati plaću po učinku. Onda ćemo mikroskopom tražiti pseće g... po ulici.
Postojeći korisnik
Novi korisnik
