Miomirisni srpanj bugenvilia i menta
BUGENVILIJA (lat. Bougainvillea sp. L.) Dekorativna i česta penjačica koja krasi mnoge vrtove našeg otoka.
BUGENVILIJA U MOJEM I TVOJEM VRTU Bugenvilija je zimzelena penjačica koja voli svjetlost i sunce. Krase ju prekrasni cvjetovi koji u različitim kultiviranim oblicima mogu biti različito obojeni. Najčešća je ružičasta bugenvilija.
MENTA (lat. Mentha x piperita L.) Menta (paprena metvica) križanac je najmanje dviju vrsta metvica.
MENTA U MOJEM I TVOJEM VRTU Menta je trajna biljka, spada u porodicu usnatica. Listovi su jajasti, a cvjetovi svjetloljubičasti ili ružičasti.
LJEKOVITO I BLAGOTVORNO DJELOVANJE Eterično ulje djeluje spazmolitički na bronhije i na glatke mišiće probavnog sustava. Potiće izlučivanje žući i istjeruje vjetrove. Ublažava grčeve. Pomaže kod nesanice, glavobolje, napetosti, čak i kod migrene. Sam mentol na koži i sluznicama pobuđuje osjećaj hlađenja i djeluje blago anestetički.
KONTRAINDIKACIJE: Pri korištenju eteričnog ulja na licu dojenčadi, osobito u blizini nosa može doći do reflektoričkih grčeva. Pri uporabi čaja poteškoće se ne pojavljuju.
ZANIMLJIVOST Menta se uzgaja u engleskoj još od kraja 17. stoljeća. Pored kamilice to je najpopularnija i najpoznatija ljekovita biljka. Kroz zdravu kožu mentol brzo prodire u organizam, što je osobito značajno kod kupelji, inhalacija i nanošenja na kožu.
VAŽNO JE ZNATI Gotove pripravke koji sadrže mentol nikada ne upotrebljavati kod male djece i dojenčadi jer postoji opasnost od grčevitog stezanja bronhija i gušenja.
