Padobranski klub Croatia ima dugogodišnje iskustvo u školovanju mladih padobranaca i među najvećim je padobranskim školama u Hrvatskoj koji pod ingerencijom iskusnih, priznatih i kompetentnih nastavnika, uz maksimalne mjere sigurnosti, godišnje odškoluje oko 100 kandidata. Mi smo jedina padobranska škola u Zagrebu koja održava tečajeve padobranstva tijekom cijele godine. U prosjeku pet odškolovanih padobranaca godišnje ostvari uvjete za stjecanje sportske dozvole, što u osnovi znači minimalno 50 postignutih skokova. Učenici potom s učeničkog prelaze na sportski padobran i spremni su za daljnje usavršavanje za sudjelovanje na sportskim natjecanjima ili rekreativno i samostalno bavljenjem padobranstvom. Danas u svom natjecateljskom sastavu imamo kvalitetne sportaše i mnogobrojne rekreativce. 
Svi naši učenici prolaze obuku na učeničkim padobranima tipa MARS, modela M-291 i M-330Z. Mars je padobran koji se izrađuje u Češkoj, u tvornici Marsejev koja ima dugogodišnje iskustvo u izradi padobrana, padobranske opreme, kao i općenito opreme izrađene od specijalnih materijala otpornih na habanje i sl. Njihove modele padobrana također koriste specijalne postroje, policija i vojska u svrhu školovanja novaka kao i sportske modele koje koriste sportaši na natjecanjima. Češka reprezentacija je u klasičnim disciplinama (skokovi na cilj i figure) po postignutim rezultatima uzastopno u samom vrhu. 
U programu školovanja koristimo sigurnosne sustave modela KAP-3 na glavnim kupolama i MPAAD (M ars P arachute A utomatic A ctivation D evice) na pričuvnim kupolama, koji su u skladu s propisanim kriterijima sigurnosti u školovanju učenika u EU. Padobranski automat MPAAD spada u treću generaciju automata za sigurno otvaranje i rezultat je trogodišnjeg istraživanja i testiranja vrhunskih stručnajka u tom području. 
Osim padobrana i automata, koristi se i sljedeća oprema: kaciga, naočale i visinomjer koji su svakom učeniku tijekom školovanja na raspolaganju, kako bi svoj skok izveli što kvalitetnije i sigurnije. 
Sve ostale informacije o školovanju moguće je dobiti na informativnim predavanjima. 
Za upis i informacije u vezi s padobranskom školom nazovite na telefon 385 98 234 292 ili posaljite upit na mail zc-croatia@globalnet.hr 
Besplatna informativna predavanja 
Besplatna informativna predavanja za sva tri tipa padobranske škole (besplatna, beneficirana i redovna) održavaju se svakog ponedjeljka u 17:00 sati u SD Sutinska vrela u Podsusedu, uz prethodnu najavu. 
Unutrašnjost športskog kompleksa u kojem se nalazi padobranski trenažer za učenike i u kojem se održavaju vježbe pakiranja padobrana. 
Besplatna padobranska škola 
Padobranski klub Croatia ima jedinstveni program školovanja mladih u Hrvatskoj, koji podrazumijeva besplatnu padobransku školu za uzrast od 16 do 18 godina, koju financira Gradski ured za zdravstvo, rad i socijalnu skrb, u Programu prevencije neprihvatljivog ponašanja djece i mladeži grada Zagreba. 
Beneficirana padobranska škola 
Padobranski klub Croatia također jedini u Hrvatskoj pruža mogućnost beneficirane padobranske škole za uzrast iznad 18 godina odnosno za redovne studente zagrebačkih fakulteta. 
Redovna padobranska škola 
Redovna padobranska škola podrazumijeva školovanje pod redovnim komercijalnim uvjetima za kandidate koji ne zadovoljavaju uvjete za pohađanje besplatne padobranske škole odnosno beneficiranu padobransku školu (18 i / ili bez statusa redovnog studenta). 
Konferencijska dvorana u kojoj se održavaju tjedni sastanci. 
Osim teoretske obuke, učenici prolaze i tečaj praktične obuke koja uključuje i rad na učeničkom trenažeru. 
