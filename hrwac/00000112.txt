U četvrtak 15. studenoga za vrijeme prvog sata u knjižnici naše škole je održano natjecanje u traženju knjige u knjižnici, a natjecali su se učenici 4. c razreda. Evo kako je izgledalo ovo natjecanje: najprije je knjižničarka Sandra Židan učenicima objasnila način na koji su složene knjige u knjižnici, a zatim su se učenici morali podijeliti u četiri grupe i svaka je grupa dobila listić sa popisom pet knjiga koje su morali pronaći na policama knjižnice. Nakon toga je uslijedilo traženje knjiga te provjera jesu li sve grupe našle sve knjige koje su bile na popisu i uručivanje nagrada - različitih dječjih časopisa (Modre laste, Smiba, Alkice i Mog planeta) svim sudionicima natjecanja. Prvo mjesto osvojila je A-grupa koju su činili učenici Mateo Kevo, Luka Živalj, Ivan Špetić i Maro Tomaš, drugo mjesto osvojili su učenici D-grupe Orsat Moretić, Ivona Ćorak, Marta Miloslavić, Kate Miloslavić i Antonela Mijović, treća je bila C-grupa sa učenicima Mihaelom Antolović, Anom Masar, Lucianom Lonac, Lukrecijom Raguž i Franicom Raguž, a četvrto mjesto osvojili su učenici B-grupe: Bernard Puljizević, Petar Grbić, Branimir Svaguša, Nikola Vujčić i Anamarija Milinić. Čestitamo pobjednicima, ali i svim ostalim učenicima koji su sudjelovali u jer su svi naučili kako brzo pronaći knjigu na policama školske knjižnice, a kako je izgledalo natjecanje, možete vidjeti i na našim fotografijama.
Kada se obznanila vijest o slobodi hrvatskih generala Ante Gotovine i Mladena Markača Osnovnom školom Župa dubrovačka se proširila nezaustavljiva radost. Učenici su na svoj način odlučili generalima poslati srdačan pozdrav i želju da što skorije budu u našoj lijepoj Domovini
Posjetitelji nacionalnog parka Josemajt u Kaliforniji ovih dana imaju priliku uživati u spektaklu koji ljubitelji prirode iščekuju sa jednakim uzbuđenjem kao i pomrčinu Sunca.
Ukoliko to dozvole vremenske prilike moći će se vidjeti kako vodopad poprima crvenu boju, pa se čini da se niz stijenu El Kapitan spušta tekuća lava. Ovu prirodnu pojavu je prvi put snimio Gejlen Rouel 1973. godine. Svake godine veliki broj fotografa posjeti park. Njihov pogled je uprt u vodopad Horstejl (konjski rep), jer se nadaju da će biti dovoljno vedro kako bi mogli snimiti veliku predstavu koja se događa prilikom zalaska sunca.
Horstejl ima jedinstven položaj i stručnjaci tvrde da na svijetu ne postoji sličan vodopad. Fotografiranje ovog prirodnog fenomena je veoma težak pothvat, koji zahtijeva poznavanje astronomije, fizike i geometrije, kako bi se uhvatio idealan trenutak i ugao za snimanje.,, Ako pogodite pravi trenutak, vodopad poprima nevjerovatnu zlatnu ili crveno-narančastu boju " - kaže fotograf Majkl Fraj.,, Vatra se pali u sumrak, a spektakl traje oko dva minuta. Horstejl teče samo zimi i u proljeće, onda kada ima dovoljno kiše i snijega.
U Švicarskim Alpama seljani već stoljećima međusobno komuniciraju pomoću jednog neobičnog glazbala alpskog roga. To na prvi pogled ne izgleda jako praktično jer su neki alpski rogovi dvostruko veći od ljudi koji ih sviraju. No zanimljivo je da se to glazbalo lako može nositi u ruci. Neki se alpski rogovi čak mogu rastaviti i nositi u kovčegu. Prodoran zvuk roga nadaleko se razliježe alpskim livadama. Može se čuti i na udaljenosti od desetak kilometara
Godine 1961. ovaj posljednji prolaz između Zapadnog i Istočnog Berlina zatvoren je. Vrata su ponovo otvorena 22. listopada 1989. godine.
Još od 1810. Munchen je domaćin najvećeg svjetskog festivala piva. Godine 1993. posjetitelji su popili 4,8 milijuna litara piva.
Svakog proljeća, u Hannoveru, izlagači iz 50 zemalja prikazuje svoja najnovija dostignuća na najvećem svjetskom sajmu industrije i moderne tehnologije. Kolnski karneval je petodnevni festival koji se održava sedam tjedana prije Uskrsa. Vrhunac festivala je Rose Montag, kada karnevalska povorka publici baca slatkiše i poklone.
DVORAC IZ BAJKE
Dvorac bajkolik je dvorac čiju je gradnju započeo kralj Ludvig II. (1845. - 1886.) Na žalost, Ludvig, koji je u dvorcu dao sagraditi monumentalnu dvoranu visoku dva kata u kojoj je prijestolje od zlata i slonovače, nije doživio završetak gradnje.
Natječaj za likovne i literarne radove djece na temu zaštita i spašavanje
Administrator / datum: 31. 10. 2012. 12:10
U ponedjeljak, 29. listopada posjetili su nas članovi Državne uprave za zaštitu i spašavanje da bi nas upoznali s aktivnostima dusz-a. U cilju podizanja svijesti o postojanju opasnosti od prirodnih i ljudskim djelovanjem izazvanih nesreća i katastrofa, Državna uprava za zaštitu i spašavanje pokreće aktivnosti kojima se mladež informira o postojanju opasnosti i djelovanju sustava zaštite i spašavanja u Hrvatskoj. Ove godine raspisuje se nagradni natječaj za likovne, literarne i foto radove djece i mladih na temu " Katastrofe i snaga zaštite i spašavanja ". Učenički radovi trebaju biti tematski vezani uz katastrofe i djelovanje žurnih i spasilačkih službi (vatrogasci, hitna pomoć, policija, potraga i spašavanje s psima, Hrvatska gorska služba spašavanja...). Natječaj traje od 15. listopada 2012. i traje do 8. veljače 2013. Nagrade se dodjeljuju za prvo (1 000 kn), drugo (700 kn) i treće mjesto (500 kn) u svakoj kategoriji. Sve detalje možete pogledati na www.dusz.hr.
U sklopu projekta Zaustavimo nasilje na društvenim mrežama mladih iz udruge Medijska tvornica, koja ima za cilj povećati svijest u javnosti o nasilju koje se svakodnevno događa na Internetu, snimljen je i drugi spot koji se bavi tematikom nasilja na You Tubeu.
Zaustavimo nasilje na društvenim mrežama je viralna kampanja za osvješćivanje javnosti (prvenstveno djece i mladih) o nasilju na društvenim mrežama. Nužna je edukacija i informiranje djece, mladih i roditelja te ostalih aktivnih djelatnika u odgojno-obrazovnim institucijama o nasilju koje je itekako prisutno na Internetu, točnije društvenim mrežama poput Facebooka ili You Tubea koje se nerijetko koriste kao instrument zlouporabe, objavljivanja i prikazivanja osobnih podataka u svrhu maltetiranja, ismijavanja ili zlostavljanja druge osobe. Zaustavimo nasilje na društvenim mrežama inicijativa je mladih do trideset godina koja se sufinancira sredstvima Europske komisije kroz program Mladi na djelu.
Sportske igre mladih najveći su projekt za djecu i mlade čiji je temeljni cilj promocija zdravog načina života i prijateljstva. Već 15 godina pod sloganom Živimo život bez droge jer droga uzima život osnovcima i srednjoškolcima iz cijele Hrvatske, za vrijeme ljetnih praznika, omogućujemo potpuno besplatno sudjelovanje u natjecanjima u deset sportova (mali nogomet, ulična košarka, rukomet, odbojka, graničar, tenis, stolni tenis, odbojka na pijesku, badminton i šah), a najuspješniji pojedinci i ekipe putuju na besplatno mini ljetovanje kao sudionici Finala u Splitu.
Ideja Igara rasla je iz godine u godinu i Igre su postale prepoznatljiv brend u Republici Hrvatskoj i susjednim zemljama Europe.
Ovo ljeto će učenici naše škole imati priliku sudjelovati na petodnevnom radionicama engleskog jezika s izvornim govornikom. Radionice su predstavljene u četvrtak, a kako su se učenici zabavljali možete pogledati u fotogaleriji. Više o radionicama možete pročitati ovdje
Vratimo se u 16. stoljeće kada je postajala Dubrovačka Republika. Da bismo saznali što više o njoj, najbolje bi bilo razgovarati s njenim građaninom. A tko bi u to vrijeme trebao najviše znati o njoj? Naravno knez.
Kako ste postali knez?
Stariji sam od osamnaest godina i vlastelin sam. Ušao sam u prvih dvanaest od pedeset do šezdeset kandidata i Veliko vijeće je odlučilo izabrati baš mene.
Tko čini Veliko vijeće?
Stariji i iskusniji vlastelini.
Koliko ćete biti na vlasti?
Mjesec dana, točnije dvadeset i osam dana.
Koja je vaša prijestolnica?
Knežev dvor.
Zašto se samo vlastela biraju za kneza?
U Dubrovačkoj Republici vlada aristokracija.
Što biste željeli biti i učiniti nakon ove važne uloge?
Želio bih biti član Malog vijeća koji čini vladu.
Čula sam da se u vaše vrijeme godine drugačije broje, kako to?
Godine se broje od začeća, a ne od rođenja.
Rekli ste da vlada aristokracija, koliko imate bogatih slojeva?
Dva. Lazarini i Antunini.
Dubrovačka Republika je bila jako bogata, ali se time nije razmetala.
Trebala se pokazivati skromnost pogotovo zbog Turaka.
Zašto vas nisu napali?
Jer plaćamo danak. To bi bilo oko 42 kila zlata.
To je veliki iznos
I ne baš iako je to 3 % prihoda.
S kim onda imate najbolje veze?
S južnom Italijom.
Imaju li žene ikakva prava?
O tome mogu jedino reći da ima pet ženskih samostana. U obitelji bi samo najstarija kći dobivala dotu.
A to je?
Miraz.
Što je najgore što se čovjeku može dogoditi u vaše vrijeme?
Siromaštvo i da si vanbračno dijete. Prije su se ubijala takva djeca, ali je 1492. napravljen samostan za njih i tamo bi se djeca odgajala do treće godine pa išla na posvojenje.
Što ako ih se roditelji zažele i pokaju?
Mogu ih dobiti samo unutar te tri godine i ako ih mogu uzdržavati.
Zanima me kako ste bez ikakve tehnike održavali duži rok hrane?
Sa soli.
A odakle sol?
Iz Tunisa.
Kako se ljudi vašeg vremena zabavljaju?
Postoji igra loptom, slična današnjem nogometu. Nešto obrazovaniji čitaju i pišu. Jučer sam počeo čitati novu Držićevu komediju Dundo Maroje.
Hvala vam na ovome razgovoru i nadam se da ste dobro vladali.
I bez postavljanja tog pitanja znamo da je danas puno lakše živjeti uz mnogo novih naprava koje su olakšale život, lijekova koji su produžili život. Društvom ne vlada aristokracija i nemamo kneza. Ne plaćamo nikome slobodu. Dubrovnik je prošao dug razvojan put. Ostavio nam je zanimljivu prošlost koju bi svatko trebao pogledati i poslušati.
Kako nastaje vremenska prognoza - povodom Svjetskog meteorološkog dana 23. ožujka
Administrator / datum: 24. 3. 2012. 20:57
izvor: www.skole.hr
Svjetski meteorološki dan obilježava se u znak sjećanja na 23. ožujka 1950. godine, kada je službeno osnovana Svjetska meteorološka organizacija (WMO) - međuvladina organizacija i specijalizirana agencija Organizacije ujedinjenih naroda koja okuplja 185 članica. Temeljni program WMO-a je služba Svjetskoga meteorološkog bdjenja (World Weather Watch, kratica WWW).
Vremenska prognoza je predviđanje vremenskih uvjeta nekog područja. Vremenske prilike označavaju stanje u Zemljinoj atmosferi i promjenama u njoj, a grana znanosti koja proučava promjenu vremenskih prilika (oborine, oluje, tornada, cikloni) zove se meteorologija. Postoji više grana meteorologije (biometeorologija, klimatologija, agrometeorologija, itd.), a ona koja se bavi proučavanjem istodobnih stanja atmosfere i zakonitosti meteoroloških procesa na širokom području a radi prognoze vremena zove se sinoptička meteorologija.
Nekada se promatralo nebo i ponašanje biljaka i životinja da bi se saznalo kakvo će vrijeme biti. Danas se za prognoziranje vremena svakodnevno prikupljaju podaci iz meteoroloških postaja s prilično velikog područja. Meteorološke postaje su opremljene termometrima, higrometrima, anemometrina, menzurama i živinim barometrima. Podaci se prikupljaju iz više od 8 000 meteoroloških postaja na kopnu, brodova, zrakoplova, balona, naftnih platformi i meteoroloških satelita, te se svaka tri sata šalju u 13 glavnih meteoroloških središta Svjetske meteorološke organizacije, gdje se pohranjuju u računala, a meteorolozi na temelju njih rade vremenske prognoze.
Na temelju tih podataka se dobiva regionalna i globalna prognoza koja se pošalje u nacionalne meteorološke centre. Kombinacijom nacionalne prognoze, koja nastaje mjerenjem nacionalnih meteorologa, sa regionalnom i globalnom, stvara se prognoza za pojedinu zemlju.
Prognoza vremena može biti kratkoročna i dugoročna. Pouzdanost prognoza je manja što je prognostičko razdoblje duže. Dugoročna prognoza je prognoza dva tjedan unaprijed i njome se točno može predvidjeti opća meteorološka situacija. Kratkoročna prognoza je prognoza za dva-tri dana unaprijed i točna je u 90 % slučajeva.
Koji je najneobičniji izum sir Isaaca Newtona? Znate li čije su gajde? Zašto se na telefon javljamo s halo i kada je nastao prvi touch-screen smartphone? Na portalu Znanost.com objavljeni su manje poznati podaci o općepoznatim izumima i otkrićima.
1. Rubikova kocka nije zamišljena kao igračka
Iako je široko rasprostranjeno mišljenje da je kocka služila Ernu Rubiku da svojim studentima bolje objasni 3 D objekte, istina je zapravo nešto drugačija. Svrha Rubikove kocke bila je u shvaćanju rješavanja strukturalnih problema, tj. pomagala je u shvaćanju kako pomaknuti određene dijelove cjeline, a da se cjelina ne raspadne. Sam Rubik nije niti shvatio da je stvorio igračku dok nije prvi put pomiješao boje i pokušao je nanovo složiti.
2. Pozdrav halo izmišljen je jer nitko nije znao započeti telefonski razgovor
Telefon je izumio Alexandar Graham Bell, no hello (halo je prilagođen pozdrav na hrvatski) izum je njegovog rivala Thomasa Alve Edisona, koji je razvio telefonski sustav u SAD-u. Bell je inače inzistirao da je ispravan način javljanja na telefon pozdrav Ahoy.
3. Gajde su izumili Perzijanci, a ne Škoti
U početku je to vjerojatno bio prilično neugledan instrument sastavljen od cijevi napravljenih od trske, zabijenih u vreću od kozje kože. Kako se civilizacija širila s Bliskog istoka na Sredozemlje, tako su ljudi sa sobom donosili i glazbu i instrumente.
4. Umjetno srce izumio je trbuhozborac
Paul Winchell bio je poznati američki trbuhozborac. Posudio je glas brojnim animiranim likovima, među kojima su i Gargamel iz Štrumfova i Tigar iz Winnieja Pooha. Manje je poznato da je patentirao prototip umjetnog srca uz pomoć liječnika Henry J. Heimlicha, koji je slavan po Heimlichovom zahvatu.
5. Košarku izmislio kanadski liječnik
Prva košarkaška utakmica u kojoj su dvije ekipe igrale s po devet igrača održana je 21. prosinca 1891. godine. Konačni rezultat je bio 1 - 0.
6. Daj pet nije postojao prije 1977. godine
Ruka mu je bila u zraku i u trenutku veselja ja sam posegnuo prema njegovoj ruci i pljesnuo, prepričao je bivši igrač bejzbola Dusty Baker povijesni trenutak koji se dogodio na jednoj utakmici 2. rujna 1977. godine.
7. Aparat za šećernu vunu izumio - stomatolog
Jedna od slastica u kojoj uživaju djeca te koja istovremeno uvelike pomaže stvaranju karijesa na zubima nastala je upravo zbog čovjeka čiji je posao bilo spašavanje zubiju. Naime, upravo je zubar početkom 20. stoljeća izumio aparat za šećernu vunu.
8. Bejzbol se prvi puta zaigrao u Velikoj Britaniji
Iako je riječ o jednom od najpopularnijih sportova u SAD-u, stručnjaci su u pojedinim zapisima iz 18. stoljeća pronašli podatke da se bejzbol u Velikoj Britaniji igrao puno prije nego su Amerikanci postali neovisni.
9. Prvi bumerang pronađen je u Poljskoj
Bumerang je tradicionalni suvenir, oružje, ali i simbol Australije, no arheolozi su u Poljskoj otkrili bumerang koji je star oko 30 000 godina, dok najstariji australski bumeranzi imaju samo 10 000 godina.
10. Piñata je izmišljena u Kini
Tijekom svojih putovanja u Kinu Marko Polo otkrio je papirnate figure životinja koje su Kinezi ukrašavali i potom spaljivali kako bi imali sreće u narednoj godini.
11. Moonwalk nije izmislio Michael Jackson
Jedan od najpopularnijih plesnih pokreta, koji se gotovo u 99 posto slučajeva povezuje s pokojnim kraljem popa Michaelom Jacksonom, prvi je otplesao Bill Bailey.
12. Teoriju Velikog praska prvi je predstavio svećenik
Katolički svećenik iz Belgije Georges Lemaitre tvorac je teorije da je cjelokupna materija prvenstveno bila koncentrirana na jednom mjestu nakon čega se proširila. To je ujedno teorija Velikog praska.
13. Plastelin je sredstvo za čišćenje tapeta
U namjeri da se obogati, izumitelj Joe McVicker napravio je plastelin kao sredstvo za čišćenje tapeta. No, ubrzo je otkrio da plastelin može poslužiti i kao igračka za djecu te je odlučio krenuti u tom smjeru.
14. Touch-screen smartphone izmišljen je još 1993.
Prvi touch-screen smartphone napravljen je u Americi, a uređaj koji se zvao Simon izmislio je IBM 1993. godine. Radilo se o dlanovniku, mobitelu, pageru i faks uređaju u jednom.
Na Business Insideru objavljena je ova infografika s popisom stvari koje su se događale svakih šezdeset sekundi na Internetu tijekom 2011. godine - od broja objavljenih statusa na Facebooku, broja poslanih e-mailova, pogledanih videozapisa na YouTubeu i slično.
Tako je, prema tim informacijama, tijekom ove godine svake minute napisano više od 695 tisuća statusa na najvećoj društvenoj mreži na svijetu, napisano je skoro 80 tisuća postova na zidovima korisnika te više od 500 tisuća komentara na Facebooku.
Otvoreno je više od 320 novih računa na Twitteru te je objavljeno skoro sto tisuća tvitova, na Tumblru je objavljeno više od 20 tisuća postova, a na Foursquareu 2 100 chekiranja. Na društvenoj mreži za poslovnjake LinkedIn svake je minute dodano više od sto novih korisnika, na Flickru je dodano oko 6 600 fotografija, dok su korisnici Skypea obavili više od 370 tisuća minuta glasovnih razgovora.
Na YouTube dodano je oko 600 novih videozapisa, a svake minute u 2011. korisnici su pogledali više od 25 sati videa.
Svakih 60 sekundi pretraženo je skoro 695 tisuća pojmova na internetskim tražilicama (ovo znači da su korisnici bili aktivniji u obnavljanju statusa na Facebooku nego u pretraživanju Interneta putem tražilica), registrirano je 70 novih domena i 60 novih blogova, objavljeno je više od 1 500 postova na blogovima te je poslano čak 168 milijuna mailova.
U srijedu, 5. listopada 2011. u našoj se školi održala sjednica Vijeća učenika. Na sjednici je sudjelovalo 25 predsjednika razreda te predsjednici iz područnih škola Brgat i Postranje. Glavni zadatak sjednice bio je izabrati predsjednika Vijeća učenika za školsku godinu 2011. / 2012. Predložena su tri kandidata: Petrunjela Pavić (5. a), Andrej Majić (8. b) i Anamarija Vojvodić (8. a). Glasovalo se javno dizanjem ruku, a za predsjednicu Vijeća učenika naše škole izabrana je Anamarija Vojvodić. Ovlasti vijeća učenika su: pripremanje i predlaganje tijelima škole o pitanjima važnim za učenike, njihov rad i rezultate u obrazovanju, izvještavanje pravobranitelja za djecu o problemima učenika, predlaganje osnivanja učeničkih klubova i udruga, predlaganje mjera za poboljšanja uvjeta rada u školi, suradnja kod donošenja kućnog reda, pomaganje učenicima u izvršenju školskih i izvanškolskih obveza, skrb o socijalnoj i zdrastvenoj zaštiti učenika i dr.
U organizaciji Zajednice tehničke kulture Dubrovnik i Društva pedagoga tehničke kulture Dubrovačko-neretvanske županije u subotu, 15. listopada je u klaustru ' Klarisa ' održana manifestacija tehničkog stvaralaštva u gradu Dubrovniku pod nazivom ' Danas mali, sutra veliki majstor '.
Manifestacija je bila edukativnog karaktera pa su učitelji tehničke kulture kao mentori i učenici osnovnih škola grada Dubrovnika i Dubrovačko-neretvanske županije pokazali kako izraditi uporabne predmete od drveta na Unimat strojevima.
Na strojevima su pilili, tokarili, bušili i brusili drvo. Cilj radionice bio je izraditi mini model starog topa sličnog onom na zidinama Starog Grada. Učenici sedmih razreda naše škole koji su sudjelovali na ovoj zanimljivoj i edukativnoj radionici, Marino Vuletić i Pero Radić na svoj su model topa urezali inicijale svoje matične škole, Ž i D.
Hrvoje Bašić, član Nacionalnog vijeća učenika, otvorenim pismom predložilo je uvođenje školskih uniformi kao sredstva borbe protiv ekonomske diskriminacije među učenicima, ali i kao mjeru za spas posrnule hrvatske tekstilne industrije. Pročitajte manifest
Danas su nas posjetili " Jugaši " i uputili nam poziv: ' Dođite trenirati vaterpolo ' u sklopu akcije ' Budi Jugaš - budi prvak '. Ove godine pozvali su dječake i djevojčice rođene 2000. godine i mlađe. Ognjen Kržić, bivši vaterpolist Juga, reprezentativac, danas zadužen u klubu za rad s mlađim uzrastima, pozdravio je u u ime Vaterpolskog kluba Jug Croatia osiguranja učenike od 1. do 4. razreda, njihove učiteljice i učitelje i ravnateljicu. Pozvao ih sve da dođu na utakmice Juga u novoj sezoni, a najmlađe, da dođu na bazen te počnu trenirati vaterpolo.
Osim Ognjena Kržića posjetili su nas i vaterpolisti Frano Vićan, Maro Joković i Paulo Obradović, vaterpolistica Lucija Drobac, šef struke mlađih uzrasta Juga Dean Kontić te član uprave Lukša Jakobušić. Družili su se s najmlađima, postavljali im pitanja te ih nagrađivali za točne odgovore, ali i odgovarali na njihova pitanja. Pozvali su sve učenike i njihove učitelje na utakmicu 5. listopada protiv VK " Pro Recco " i na treninge naših vaterpolista.
Na kraju su učenici ispratili naše " Jugaše " pjesmom, a suradnja naše škole sa VK " Jug " se i dalje nastavlja.
Svake dvije godine organizacija EDERED-a (Europski dramski susreti) odabire djecu od 12 do 15 godina po osmero iz svake od šesnaest europskih država kako bi išli na dramski odgoj. Ove je godine i naša škola kao jedina u Dubrovačko-neretvanskoj županiji dobila priliku da odabere jednog učenika ili učenicu koji bi s ostalih sedmero djece i dvoje odraslih otišao u Rusiju. Pretprošle godine to je bila Irska, a ove godine Rusije. Zapravo, bolje rečeno grad Zveningorod, od Moskve udaljen oko dva sata.
Ja sam odabrana između troje kandidata iz naše škole, a odlazak avionom za Moskvu bio je zakazan 1.7.2009. u dva sata popodne po našem vremenu. Iz Hrvatske su išli: Katarina i Domagoj iz Zagreba, Luna Marija iz Rijeke, Maša iz Siska, Patrik iz Pule i Jadran iz Splita. Putovnje iz Zagreba do Moskve trajalo je oko tri sata. U Zveningorod smo došli u ponoć, a jutro je počelo razgibavanjem. Naša grupe je bila u kućici s Dancima i Estoncima. Nakon razgibavanja koje je po našem vremenu bilo u šest sati ujutro krenuli smo na doručak, a nakon toga na raspoređivanje djece po radionicama.Ja sam bila u grupi koju je vodila Ruskinja Polina i Estonac Lenard. Članovi moje grupe bili su: Anton, Mert, Martin, Nikolaj, Sofie, Anne, Anija, Viktor, Gljeb, Lidija, Varvara, Reno, Ziv, Marie i Jack. Odmah smo počeli s upoznavanjem i igrali razne igre kako bismo što bolje jedni drugima zapamtili imena. Dva puta na dan imali smo radionice po sat i pol vremena. Nakon što smo se upoznali već smo krenuli s vježbama od kojih smo naravno najviše radili vježbe glume. Svako jutro bi razgibavanje vodila neka druga država, a mi smo bili peti po redu. Isto tako imali smo nacionalne večeri, a već treći dan nastupali smo kao država kako bismo na taj način bolje upoznali kulturu jedni drugih. Tijekom tih četrnaest dana prislavili smo 10 rođendana, a neizostavan je za spomenut i posjet Moskvi koja nas je oduševila veličinom i ljepotom. Vježbe koje smo radili bile su jako zanimljive i korisne, prije svega uvijek bi nas nasmijale, te smo preko njih razvijali maštu i znanje. Žalosno je što velik broj djece nije znao gdje je Hrvatska, ali barem su im bili poznati naši nogometaši, naročito Englezima koji su znali apsolutno sve o Ćorluki, Oliću i naravno o Eduardu Bližio se i zadnji dan kada je i koncentracija već pomalo padala, a mi smo se trebali pripremati više nego inače. Obzirom da je ovogodišnja tema EDERED-a bila: Igra bez granica, pravilo je bilo da tijekom nastupa moramo improvizirati tj. nismo se smijeli dogovarati tko će što raditi i kada. Bilo je bitno da se pokušavamo oslanjati jedni na druge i da svi budemo jednaki. I tako je došao i zadnji dan kada je svaka grupa pretstavljala kroz glumu što su naučili.Bilo je izvrsno Na žalost slijedio je i najtužniji trenutak kad smo se morali pozdraviti. Suza je bilo na sve strane Znali smo da se mnogi neće više neće vidjeti, ali na svu sreću postoji e-mail Ovo nezaboravno iskustvo pomoglo mi je da naučim koliko se samo korisnih stvari može naučiti kroz igru i naravno da upoznam mnogo dobre djece i vidim da smo unatoč tome što živimo na drugim dijelovima Europe svi jednaki. Jer, svi smo se okupili na istom mjestu, iako smo bili kilometrima daleko od naših domova, sprijateljili smo se i shvatili da se naša najbolja iskustva nikad ne zaboravljaju Više slika iz Rusije možete pogledati u fotogaleriji.
