Zigo online 
obrt za trgovinu i nakladništvo Rijeka 
Trenutna pozicija: Izdavaštvo - &gt; Tradicija 
Saša Čaušević: Krimejski feštari 
Godine 1989. uz pomoć nekoliko entuzijasta Saša Čaušević Matešićev - Pinelić je uspio obnoviti i sačuvati staru pučku tradiciju maškaranja i obnoviti gotovo zamrle Krimejske feštare koji su danas priznati i poznati širom lijepe naše pa i izvan nje. Knjiga opisuje jednu od najstarijih i najvažnijih riječkih / sušačkih feštarskih skupina s imenima i fotografijama onih brojnih ljudi koji su prošli njome, a tako ujedno i poviješću karnevala. 
Narodne pjesme sastavni su dio usmenog narodnog stvaralaštva i kao takve prenosile su se s koljena na koljeno. Posebno se pjevalo u svečanim i veselim zgodama poput svadbi, krštenja, krizme, sajmova, maškara i gdjegod se plesalo i veselilo. Kratke pjesme su se pjevale cijele, a duže samo nekoliko kitica. Uvijek uz pratnju sopela ili meha, na tanko i debelo. Tako se pjeva i danas, premda se stari napjevi sve više gube. 
Potaknut riječima jedne none: " Sinko moj, zapiši te starinske molitvice i konti, da se ne zobo, to je naša starina " autor je započeo sakupljati ne samo molitve svoga kraja, nego i sve što je narod stvarao i prenašao s koljena na koljeno sve do današnjih dana. Nekada su brojnu stoku čuvali pastiri uz pjesmu i molitvu. Majke i bake zabavljale bi djecu ili ih uspavljivale uz molitve i pjevušeći. Molilo se svake večeri prije lijeganja, a posebice pred blagdane kao što su Božić i Uskrs. 
Život koji je nekada cvao na selu danas zamire i mnogi stari običaji padaju u zaborav. Ti su običaji postojali kroz mnoga stoljeća, a za neke se pouzdano zna da potječu još od starih Slavena. Danas su stare običaje potisnuli novi, često puta i tuđi, a nameću nam ih današnji mediji i novi način života. Da bismo što više zavoljeli rodni kraj i svoj narod, moramo poznavati narodne običaje, nošnju, graditeljstvo, priče, legende, molitve, pjesme, poslovice, usporedbe, zagonetke i sve ono što je naš narod, iako nepismen, stvarao i usmeno prenosio mladim pokoljenima. 
Nekada nije bilo radija, televizije, pa čak ni struje, a automobili su bili rijetkost. Tada su se ljudi okupljali u dugim zimskim večerima oko rasplamsale vatre na ognjištu, a ljeti u hladovini murve ispred kuće. Sjedeći tako odmarali bi se poslije napornog posla uz bukaletu dobroga vina, te pjevali, pričali, molili i šalili se. U takvom ozračju stvarale su se i prenašale s koljena na koljeno narodne molitve, pjesme, priče, legende, poslovice, zagonetke i ostalo. 
