Nakon 15 godina, povratak na scenu u velikom stilu najavljuju Sinovi ravnice U potpunosti drugačiji, s osvježenom postavom benda unutar benda, puni pozitivne energije koju publika osjeti na njihovim nastupima, predstavljaju novu pjesmu Nesrećo. 
Jedan od najslušanijih hrvatskih autora - Boris Đurđević, zaslužan je za pjesmu Nesrećo koju možete poslušati na sljedećem linku 
Pjesma Nesrećo je odmah nakon predstavljanja publici naišla na odlične kritike. To se, doduše, i moglo očekivati jer su dečki odlični - prokomentirao autor pjesme Boris Đurđević koji najavljuje novi smjer kojim kreće ovaj poznati band. 
Pokušat ćemo kroz Sinove ravnice popularizirati tamburu kroz neki novi stil, narodski rečeno malo više za raju nastavio je Boris kojeg sa Sinovima ravnice povezuje i neraskidiva vinkovačko-slavonska veza. 
Bend se na sceni pojavio početkom devedesetih s pjesmom Dođi u Vinkovce. 
Naša najpopularnija pjesma Dođi u Vinkovce dio je albuma izdanog 1997. godine. Nakon nje nismo radili na autorskim pjesmama, a i nismo htjeli izdati ništa novo dok ne budemo sigurni u kvalitetu materijala. Uz Borisa Đurđevića kao glazbenog producenta, ovo je sigurno dobitna kombinacija, što će vjerujemo, prepoznati i slušatelji rekao je Igor Rojka, član benda. 
Tokom godina Sinovi ravnice mijenjali su stil i način svirke, a kako to sve zvuči, pokazat će na novom albumu kojeg trenutno pripremaju. Ovaj sve traženiji bend pokušat će svojim novom glazbenom kombinacijom donijeti osvježenje na glazbenu scenu. 
