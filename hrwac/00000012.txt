LEADER program za ruralni razvoj 
LEADER program Europske unije postaje važan instrument ruralnog razvoja u Hrvatskoj. Baziran je na sedam načela ruralnog razvoja od kojih najveći učinak daje formiranje lokalne akcijske grupe (LAG) sastavljene od predstavnika javnog, poslovnog i civilnog sektora. Imamo praktično iskustvo u radu s LAGovima od 2004. godine (LOCOMOTIVe projekt 2004 / 2005; LAG Gorski kotar 2008 / 2009; LAG područja Drniša 2010 / 2011). U očekivanju natječaja Ministarstva poljoprivrede, ribarstva i ruralnog razvoja za sufinanciranje projektnih aktivnosti LAG-ova u Hrvatskoj, kroz mjeru 202 IPARD programa, udružite se s drugim općinama / Gradovima te formirajte LAG, a ostalo prepustite nama. 
HACCP 
HACCP (H azard A nalysis C ritical C ontrol P oint S ystem) 
Sustav analize opasnosti i kontrola kritičnih kontrolnih točaka 
HACCP označava sustav upravljanja opasnostima u cijelom prehrambenom lancu, a zasniva se na identifikaciji i analizi specifičnih opasnosti te utvrđivanju preventivnih mjera kojima se rizik proizvodnje i nastanka potencijalno opasne hrane uklanja ili svodi na prihvatljivu mjeru. HACCP predstavlja znanstveno utemeljen, preventivan i troškovno najdjelotvorniji sustav sigurnosti hrane koji proizvođačima, prerađivačima i distributerima hrane nudi stručan, racionalan i sustavan pristup analizi i mjerama za upravljanje mogućim biološkim, kemijskim i fizičkim opasnostima u lancu od polja do stola. 
Prema Zakonu o hrani, (NN 117 / 03) Subjekt u poslovanju s hranom, osim na razini primarne proizvodnje, dužan je uspostaviti i provoditi redovite kontrole higijenskih uvjeta proizvodnje u svakom objektu pod njegovom kontrolom, provedbom preventivnog postupka samokontrole, razvijenog u skladu sa sljedećim načelima sustava analize opasnosti i kritičnih kontrolnih točaka (u daljnjem tekstu: HACCP), te Pravilniku (NN 74 / 97) članak 7. 
Sedam načela HACCP sustava, praktični su model identificiranja i kontroliranja značajnih opasnosti na trajnoj osnovi, su: 
Obaviti analizu rizika 
Odrediti kritične kontrolne točke (KKT) 
Odrediti kritične granice 
Uspostaviti sustav nadzora 
Utvrditi korektivne mjere 
Uspostaviti postupke verificiranja 
Uspostaviti sustav dokumentiranja 
Sustavi HACCP-a nisu zamjena za ostale zahtjeve u vezi s higijenom prehrambenih proizvoda, nego su dio paketa higijenskih mjera koje moraju osigurati zdravstveno ispravne i sigurne prehrambene proizvode. Mora se imati na umu da prije uspostave postupaka HACCP-a moraju biti ostvareni zahtjevi povezani s higijenom prehrambenih proizvoda. 
Izrada plana i primjena HACCP sustava te korištenje uputa za dobru praksu je zakonska obveza svih poslovnih subjekata koji posluju s hranom. Namjera sustava je lakše kontroliranje opasnosti u prehrambenim tvrtkama i ugostiteljstvu radi zaštite zdravlja potrošača. Posebice se ističu kao obvezni u primjeni HACCP sustava: 
Restorani, uključujući i uređaje za rukovanje hranom u prijevoznom sredstvima poput brodova; 
Ugostiteljski sektori koji dostavljaju već pripremljenu hranu iz centralnog objekta; 
