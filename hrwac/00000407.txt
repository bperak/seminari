Zoran Ković je diplomirao na Fakultetu prometnih znanosti, cestovni smjer. Karijeru je počeo u Europapress holdingu kao voditelj vozačko-dostavne službe, nakon toga je prešao u Konzum preuzimajući odgovornost za Sektor transporta. Početkom 2003. prelazi u Coca-Cola Hellenic Croatia kao National Distribution Manager. Nakon uspjesšno završenog projekta outsourcinga 2006. promoviran je u Supply Chain Project Leadera za Bugarsku zaduženog za implementaciju Customer Centric Capabilities inicijative. Zavrsetkom projekta 2007. promoviran je u Country Logistics Managera za tržište Bugarske sa zadatkom reorganizacije sektora logistike u skladu s planiranim Route to Market promjenama pristupa trzistu. U 2009. godini prelazi u Kraš kao Direktor logistike gdje razvija i implemetira novu strategiju razvoja logistike na trzištima 7 zemalja SEE regije. 2012. prelazi u Dukat na mjesto direktora lanca opskrbe. Zoran Ković je predsjednik Hrvatske udruge za upravljanje lancem opskrbe (CSCA).
Sudionici programa (po abecedi):
Zlatko Bazianec
Zlatko Bazianec je direktor u A. T. Kearneyju, vodećoj konzultantskoj kući u regiji Jugoistočne Europe. Njegovo primarno područje rada je unaprjeđenje upravljanja lancem opskrbe i smanjenje troškova nabave u projektima za prehrambenu industriju i trgovinu, industriju energetike, nafte i plina te metaloprerađivačku industriju za globalne korporacije na Europskoj razini, u zemljama jugoistočne Europe, Izraelu i dr. Rođen je 1974. godine u Zagrebu. Nakon Ekonomskog fakulteta u Zagrebu, završava MBA studij Poslovne škole IEDC Bled kao jedan od najboljih u klasi. Uz 8 godina rada u A. T. Kearneyu, prije je radio i 5 godina u Hrvatskoj Gospodarskoj Komori, a dodatno znanje stječe i na brojnim stručnim seminarima i treninzima. Područja njegove specijalizacije uz upravljanje lancem opskrbe te nabavu uključuje i projekte preuzimanja i spajanja te restrukturiranja kompanija.
Lora Cecere
Lora Cecere je osnivačica i izvršna direktorica Supply Chain Insights, istraživačke tvrtke koja je utire nova i originalna rješenja istražujući sve aspekte lanca opskrbe. Također je autorica bloga poslovnog softvera Supply Chain Shaman. Blog se fokusira na korištenje poslovnih aplikacija za postizanje izvrsnosti u upravljanju lancem opskrbe. Lora je provela devet godina kao analitičar industrije s Gartner Group, AMR Research i Altimeter Group. Prije nego je postala analitičar opskrbnog lanca je provela petnaest godina kao lider u izgradnji softvera opskrbnog lanca za Manugistics Group i Descartes Systems Group, i dvadeset godina kao stručnjak opskrbnog lanca u Procter Gamble, Kraft / General Foods, Clorox, a Dreyers Grand Ice Cream (sada pridružen Nestle-u). Lora je fokusirana na izazovne teme poput digitalnog potrošača, supply chain sensing, demand shaping (oblikovanje potražnje) i upravljanje prihodima, mreže tržišno usmjerene na vrijednosti (market-driven value networks), stvaranje inovacija kroz otvoreno dizajnirane mreže, evoluciju prognostičke analitike, nastajanje rješenja poslovne inteligencije i tehnologije da bi se poboljšala sigurna isporuka proizvoda. Njezina knjiga Bricks Matter je objavljena koncem 2012. godine.
Miha Fegeš
Miha Fegeš je u poslovnoj informatici prisutan je od 1993 godine. U to vreme je radio je na brojnim ERP projektima, od uvođenja cjelokupnog ERP sistema distribucije (Baan) do različtih ERP podsistema (CRM, Call Centre, EIS, WMS). Od 2007 u Špici International odgovoran je za konzultaciju i uvođenje WMS projekata. U to vrijeme uspješno je radio kao voditelj projekata, konzultant i implementator na višebrojnim projektima informatizacije skladišnih i proizvodnih procesa u različitim SCM vertikalama po čitavoj Adriatic regiji kao što su; auto industrija od proizvodnje za prvu ugradnju do snabdjevanja servisnih materijala i rezervnih dijelova za široku potrošnju, prehrambena industrija, FMCG distribucija, snabdijevanje industrijskim rezervnim dijelovima do proizvodnje ambalaže, plastičnih materiala i papira.
Ivan Galović
Ivan Galović je bio direktor opskrbnog lanca u Carlsberg Malaviju prije nego je 1. ožujka 2013. imenovan direktorom opskrbnog lanca u Podravki. Diplomirao je na Prehrambeno-biotehnološkom fakultetu Sveučilišta u Zagrebu, Hrvatska kao dipl. inženjer bioprocesnog inženjerstva. Svoju karijeru je započeo 1982. kao tehnolog u Podravci, vodećoj prehrambenoj kompaniji u Hrvatskoj i bivšoj Jugoslaviji. Tijekom sljedećih 10 godina napredovao je kao tehnički direktor tvornice aktivnog suhog kvasca i direktor razvoja biotehnologije u Podravci. Od 1992. do 2003. bio je tehnički direktor, direktor proizvodnje, direktor opskrbnog lanca i v. d. predsjednika uprave Panonske pivovare (Carlsberg Hrvatska). Od 2003. vodio je proizvodnju, nabavu, kontrolu kvalitete, logistiku i planiranje za Carlsberg Hrvatska, Carlsberg Bugarska, opskrbni lanac Carlsberg Grupe, Derbes pivovaru Kazahstan, Carlsberg GSC i Carlsberg Malavi.
Ivan Guzelj
Ivan Guzelj ima više od sedamnaest godina iskustva u sektoru maloprodaje. Trenutno radi kao generalni direktor tvrtke Aldata Slovenia i potpredsjednik grupacije Aldata, koja se je u prosincu 2012 spojila s tvrtkom EYC u Symphony EYC. Zadužen je za usluge u sektoru maloprodaje, distribucije i logistike velikih količina robe. Ujedno je i član upravnog tima Aldate, sad Symphony EYC. U grupaciju Aldata došao je 1992. godine. U svojoj dugogodišnjoj karijeri u maloprodaji sudjelovao je na brojnim projektima kao direktor projekata / programa i poslovni konzultant za najveće svjetske maloprodajne lance, primjerice Tesco Europe, Tradeka (Finska), ATAC (Billa), Ahold (Nizozemska), Mercator, Match (Mađarska), DTC (Poljska), Dixy (Rusija), Alshaya, Atlantic Trade (Hrvatska), Interex Balcan i Nelt (Srbija). Prije Aldate, sad Symphony EYC, radio je kao direktor Astersova odjela za upravljanje nabavnim lancem od 1996. godine.
Darko Knez
Darko Knez, predsjednik Uprave Konzuma, rođen je 1970. godine u Osijeku. Diplomirao je na Fakultetu strojarstva i brodogradnje u sklopu Sveučilišta u Zagrebu, a također je završio INSEAD, Međunarodni program za izvršne managere. U lipnju 2007. godine završio je i postdiplomski MBA program Ekonomskog fakulteta u Zagrebu. Darko Knez započeo je svoju profesionalnu karijeru 1999. godine u Agrokoru kao Asistent starije izvršne potpredsjednice za strategijske poslovne grupe i marketing. Krajem 2000. godine započinje sa radom u Konzumu kao zamjenik, a nakon toga i direktor logističko-distributivnog centra u Zagrebu. 2002. godine postaje direktor Sektora marketinga, a uskoro u 2003. godini i Izvršni direktor područja prodaje i marketinga. Od 2007. godine na poziciji je predsjednika Uprave Konzum d. d.. Darko Knez u suradnji sa svojim timom, kontinuirano unapređuje lanac opskrbe i logističke procedure u Konzumu, u čemu je Konzum regionalni trgovački lider. Nedavnom izgradnjom logističko-distributivnih centara u Zagrebu i Dugopolju, kao i ulaganjima u najbolja tehnološka rješenja i poslovne prakse, Konzumova logistika u skladu je sa najsuvremenijim logističkim standardima u maloprodaji i veleprodaji.
Bill Macdonald
Bill Macdonald je izvršni potpredsjednik tvrtke Demand Solutions, vodećeg globalnog pružatelja usluga i aplikativnih rješenja na području planiranja lanca opskrbe za male, srednje i velike tvrtke. Američka kompanija Demand Solutions ima više od 25 godina iskustva u radu sa profesionalcima iz područja planiranja lanca opskrbe (SCM) i veliku bazu korisnika koja sadrži više od 2000 klijenata iz 76 zemalja. Prikupljeno iskustvo implementirano je u aplikativne proizvode tvrke, temeljeno na načelima najbolje prakse i zahtjevima svakodnevnog poslovanja. Bill Macdonald pridružio se tvrtki Demand Solutions 2007. godine i odgovoran je za globalnu prodaju i poslovni razvoj tvrtke. Trenutno, djelovanje mu je fokusirano na širenje već dobro uspostavljenog globalnog prisustva. Razvojem i optimizacijom upravljanja lancem opskrbe bavi se već više od 30 godina u koje je uključeno i poslovanje sa savjetodavnim tvrtkama Accenture i Deloitte Consulting. Za vrijeme rada u Deloitt, bio je zadužen za razvoj i implementaciju vodećeg tržišnog sustava za optimizaciju nabave (Replenishment Optimization System) za tvrtku True Value Hardware. Diplomirao je pri Sveučilištu Cornell u području industrijskog inženjerstva i operativnog istraživanja te je stekao magisterij iz poslovne administracije (MBA) na Sveučilištu u Los Angelesu (UCLA).
Tomislav Peričić
Tomislav Peričić, direktor lanca opskrbe u TDR d. o. o., rođen 1966 u Zadru. Diplomirao je na Fakultetu strojarstva i brodogradnje, završio je i specijalistički poslijediplomski studij Vodstvo na Ekonomskom fakultetu u Zagrebu. U poslovnoj karijeri radio je u više kompanija, Končar SES, Shell Zagreb d. o. o., Lubex d. o. o., a poslovima lanca opskrbe bavi se od 2001., kad je preuzeo funkciju rukovoditelja logistike i nabave u Tvornici duhana Zadar. Radi na projektu uvođenja procedura lanca opskrbe u British American Tobacco u Srbiji, tvornici u Vranju, te dvije godine obnaša funkciju direktora lanca opskrbe na tom tržištu. Na poziciji direktora lanca opskrbe u TDR-u nalazi se od 2007. godine.
Željko Popović
Željko Popović, direktor marketinga tvrtke eLog d. o. o. rođen je 1964. u Zagrebu. Diplomirao je politologiju na Fakultetu političkih znanosti u Zagrebu. Posljednjih 20 godina radio je na niz različitih funkcija u marketingu: kao account manager u marketinškoj agenciji McCann-Erickson Croatia, senior brand manager Ožujskog piva i pripadajućih sub-brandova Zagrebačke pivovare, izvršni direktor marketinških agencija Bruketa Žinić, EP ' 64, Zona originalnog oglašavanja i Media sedam studio. U lipnju 2012. godine dolazi na poziciju direktora marketinga tvrtke eLog d. o. o.
Frank Rissler
Rođen 1963 Frank Rissler stekao je naobrazbu u Njemačkoj kao inženjer strojarstva. Živi u Duisburgu u Nordrheinwestfalia Njemačka, u blizini Nizozemske granice, oženjen je i ima dvije kćeri. Od ranih 90 - ih Frank Rissler je na vodećim pozicijama u Product Management-u i prodaji u vodećim međunarodnim proizvođačima auto ID tehnologije. Karijeru je započeo u tvrtki Sato, vodećem japanskom proizvođaču barkod printera kao Product Manager za Europu, a kasnije u prodaji na njemačkom govornom području I zemljama BeNeLux-a. Kasnije radi u Zebri, vodećem američkom proizvođaču barkod label printera gdje je zadužen za prodaju u Njemačkoj I zemljama BeNeLux-a, a kao EMEA Product Manager za print apply mehanizme I kasnije kao Region Sales Manager za Centralnu Europu. Kasnije radi kao Sales Manager za talijanskog proizvođača mobilnih računala I skenera Datalogic, odgovoran za prodaju njemačkom govornom području. Zadnjih 6 godina Frank Rissler zaposlen je u tvrtki Vocollect, svjetskom lideru u voice recognition rješenjima. U Vocollect-u osnovao je Central European sales and support team u Njemačkoj. Nakon preuzimanja odgovornosti za Vocollect prodajni tim u cijeloj Centralnoj i Istočnoj Europi 2009 godine, fokusirao se na proširenje Vocollect poslovanja u Istočnoj Europi. Od 2009 do 2010 poslovanje Vocollect-a u Istočnoj Europi se utrostručilo I opet udvostručilo od 2010 do 2011, što čini vise od 10 % prodaje u EMEA. Frank Rissler ima vise od 20 godina iskustva u poslu sa vodećim međunarodnim proizvodnim tvrtkama u sektoru automatske identifikacije I ukazuje nam na doprinos najnovijih tehnologija auto-ID industrije novim tržištima.
Kristijan Rogić
Kristijan Rogić je izvanredni profesor na Fakultetu prometnih znanosti Sveučilišta u Zagrebu, gdje je 2004. godine obranio doktorsku disertaciju temeljenu na istraživanjima u znanstvenoj grani Promet. Predstojnik je Zavoda za transportnu logistiku. Kao istraživač i voditelj sudjelovao je u izradi većeg broja domaćih i međunarodnih znanstvenih i stručnih projekata iz područja prometa i logistike. Autor je i koautor je većeg broja znanstvenih i stručnih radova. Član je EFLE-a (European Forum of Logistics Education) i Hrvatske komore inženjera tehnologije prometa i transporta.
Melanie Seier Larsen
Melanie Seier Larsen je mlađi partner u A. T. Kearney-u. Član je globalnog A. T. Kearney tima za operativno poslovanje i član rukovodećeg tima za jugoistočnu Europu. A. T. Kearney je konzultantska kompanija, specijalizirana za savjetovanje vodstva poduzeća u područjima strategije, organizacije i optimiziranja poslovanja. Kompanija A. T. Kearney je osnovana 1926. godine u Chicagu, dok u jugoistočnoj Europi postoji više od 15 godina.Primarno područje rada Melanie Seier Larsen su projekti restrukturiranja, reorganizacije, preuzimanja i integracije te optimizacije opskrbnog lanca. Unutar A. T. Kearneya je ključni član Prakse za organizaciju i transformaciju te njezin voditelj u jugoistočnoj Europi. Ima značajno iskustvo u različitim industrijama u državama članicama EU i regije. Projekti na kojima je radila uključuju najveće tvrtke u industriji potrošačke robe i maloprodaji, kao i financijske institucije i javni sektor.Melanie se rodila 1978. godine u Frankfurtu, Njemačka. Nakon stjecanja diplome Diplomirane ekonomistice, završila je MBA i Magisterij na Poslovnoj školi IEDC Bled. Pored 12 godina radnog iskustva, od čega je 6,5 godina u A. T. Kearney-u, dodatna znanja stječe na raznim strukovnim treninzima i seminarima.
Kalman Szabo
Kalman Szabo je Country Leader u CHEP-u, outsourcing tvrtki koja je globalni lider u rješenjima za rukovanje, povrat i ponovnu upotrebu ambalaže. On je odgovoran za razvoj poslovanja CHEP-a u Mađarskoj te širenje tvrtke na nova tržišta - Hrvatsku i Srbiju. Surađuje s proizvođačima, trgovcima i prijevoznicima, uključujući tvrtke kao što su: Masterfoods, GE, Nestle, Lego, Unilever, Bunge, Reckitt Benckiser -, P G, Kraft, Alcoa, DHL i Auchan. Kalman Szabo se pridružio CHEP-u 2001. godine kao direktor prodaje i odnosa s kupcima za CE te je u početku bio uključen u pokretanje poslovanja CHEP-a na mađarskom, češkom, slovačkom i slovenskom tržištu. Kalman Szabo ima više od 20 godina iskustva u logistici i upravljanju lancem opskrbe radeći u FMCG tvrtkama kao što su Unilever i Pepsi Cola. Posjeduje veliko znanje i vještine u područjima kao što su: nabava, upravljanje zalihama, poslovi skladištenja, transport, planiranje proizvodnje i izravna distribucija. Kalman Szabo je diplomirao strojarstvo na Tehničkom sveučilištu u Budimpešti, a ima i diplomu Fakulteta za financije i računovodstvo.
Mario Šafran
Mario Šafran je izvanredni profesor na Fakultetu prometnih znanosti Sveučilišta u Zagrebu, pri kojemu je 2004. godine obranio doktorsku disertaciju temeljenu na istraživanjima u znanstvenoj grani ITS i logistika. Voditelj je specijalističkog studija Transportna logistika i menadžment kao i Katedre za distribucijsku logistiku. U periodu od 2007. do 2009. godine bio je i gostujući profesor na Fakulteta za Pomorstvo in promet Univerze v Ljubljani. Tijekom petnaestogodišnje karijere sudjelovao je u izradi većeg broja znanstvenih i stručnih projekata iz područja prometa i logistike. Uz suautorstvo na tridesetak znanstvenih radova, suautor je i sveučilišnog udžbenika Špedicija i logistički procesi. Član je EFLE-a (European Forum of Logistics Education). Predsjednik je Hrvatske udruge diplomiranih inženjera Fakulteta prometnih znanosti te član predsjedništva Saveza AMAC Sveučilišta u Zagrebu.
Keith Thaulow
Keith Thaulow je direktor prodaja EMEA u Demand Solutions. Demand Solutions je vodeći svjetski dobavljač softverskih rješenja za planiranje opskrbnog lanca za tvrtke svih veličina. Tvrtka ima više od 25 godina iskustva u radu sa stručnjacima u planiranju opskrbnog lanca, te je ugradila u svoj softver najbolja iskustva i znanja iz stvarnih poslovnih zahtjeva korisnika iz opsežne baze s više od 2.000 klijenata u 76 zemalja.
K. Thaulow se pridružio Demand Solutions u 2012. i odgovoran je za prodaju i kanale prodaje u Europi, na Bliskom Istoku i u Africi. Njegova trenutačna uloga je usmjerena na širenje jake globalne prisutnosti tvrtke provođenjem strategije za rast EMEA. Njegova karijera u međunarodnoj prodaji i razvoju kanala prodaje tijekom više od 20 godina uključuje i rad s globalnim tehnološkim liderima poput Microsofta i HP / Compaq, kao i lokalnim poput TDC i Excitor, a radi i kao konzultant usredotočen na Go-To tržišne strategije i internacionalizaciju. K. Thaulow je diplomirao međunarodnu prodaju i marketing na Business School u Kopenhagenu.
Roko Vodopija
Roko Vodopija je početkom ove godine preuzeo poziciju Predsjednika Uprave Dinove-Dione d. o. o. Ima bogato međunarodno iskustvo upravljanja različitim segmentima poslovanja u vodećim regionalnim tvrtkama srednje i jugoistočne Europe. Karijeru je započeo u Plivi gdje je vodio predstavništvo u Ukrajini, nakon čega je preuzeo poziciju direktora Lure u Sarajevu. Karijeru nastavlja u TDR-u gdje je nakon upravljanja tržištima regije preuzeo poziciju direkora marketinga i prodaje. Prelazi u konzultantsku kompaniju A. T. Kearney gdje je većinu angažmana proveo u Pivovarni Laško i to na projektima vezanim uz optimiziranje logistike i kratkoročni rast prihoda. Zadnje je četiri godine proveo u Makedoniji gdje je vodio proces restrukturiranja vodeće mliječne industrije. Poslovi koje je obavljao uključivali su optimiziranje troškova u lancu nabave te razvoj i provedba mjera rasta prihoda na stranim tržištima. Diplomirao je na Ekonomskom fakultetu u Zagrebu i završio MBA program u poslovnoj školi IEDC na Bledu.
