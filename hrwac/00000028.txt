Budući da jedan veliki dio naše crkve, vjeronaučna dvorana i garaža nisu legalizirani, ove godine mi smo dužni to učiniti. Pripreme (geodet, arhitekt, statičar, projektant za instalacije) su započele. Te predradnje koštaju oko 20.000 kn. A taksa za legalizaciju biti će u drugoj fazi. Cijena 1 m / 3 = 160 kn. Za koji dan znat ćemo koliko je ukupno kubika, ali u svakom slučaju radi se o velikoj svoti novca, koju ćemo trebati prikupiti. 
Svi koji žele i mogu pomoći, svoje donacije mogu predati u župnom uredu ili uplatom na žiro račun: 2360000 - 1102050982. 
Vjenčanje prijavljuju i sve pojedinosti dogovaraju osobno zaručnici, i to zajednički. 
Najavu vjenčanja i dogovor oko termina moguće je učiniti i nekoliko mjeseci prije samoga vjenčanja. 
U skladu s crkvenim zakonikom, zaručnici bi se trebali vjenčati u svojoj župi (bilo župi mladenca, bilo župi mladenke). 
Ukoliko imaju opravdani razlog, zaručnici se mogu vjenčati i u nekoj trećoj župi. No, prvo se trebaju javiti svome župniku (bilo u župu mladenca, bilo u župu mladenke), koji će im izdati Dopuštenje za sklapanje ženidbe izvan vlastite župe ili Otpusnicu za vjenčanje. Taj dokument donose u župu gdje se žele vjenčati. 
Najmanje mjesec dana prije vjenčanja, zaručnici se trebaju javiti u župni ured, pri čemu trebaju donijeti slijedeće dokumente: 
Krsni i Slobodni list - dokument koji se podiže u župi krštenja (ako su kršteni u ovoj župi, dokument ne trebaju prethodno podizati). 
Formulare dobivene u MATIČNOM UREDU (kako bi crkveno vjenčanje imalo pravni učinak i na civilno-pravnom području. 
Potvrdu o pohađanju ZARUČNIČKOG TEČAJA 
Ukoliko se zaručnici nakon prethodno najavljenog vjenčanja i dogovorenog termina, u ovom župnom uredu ne pojave s potrebnim dokumentima najmanje mjesec dana prije dogovorenog termina, smatrat ćemo da su odustali od vjenčanja i izbristi dogovoreni termin. 
Taksa crkvenog vjenčanja iznosi 300,00 kn. Kićenje crkve i sviranje pod obredom vjenčanja je u vlastitom aranžmanu mladenaca. 
Lijepo molimo da mladenci i svatovi budu pred crkvom 10 minuta prije zakazanog termina, kako bidmo obred mogli početi na vrijeme. 
Zbog dostojanstvenog crkvenog vjenčanja i svetosti prostora u kojem se ono odvija, molimo dolično ponašanje svih prisutnih. 
Snimanje i fotografiranje moguće je za vrijeme obreda, a nakon njega mladenci se u crkvi mogu fotografirati ukoliko to dopušta raspored daljnjih crkvenih događanja. 
Nije dopušteno bacanje latica, konfeta, riže... u crkvi i pred crkvom za vrijeme i poslije vjenjčanja. Ne zaboravimo da je bacanje riže poganski običaj koji nema nikakve veze s kršćanstvom. 
nedjeljom: 08:30 h, 10:30 h i 18:30 h 
radnim danom: 18:30 h 
SPASOVO: na blagdan Uzašašća Gospodnjega sv. Mise biti će u 08:30 i u 18:30. 
Na VELIKI ČETVRTAK Gospodin je ustanovio Sv. Misu (Euharistiju) i Svećenički red; Sv. Misa je u 18:30. 
Na VELIKI PETAK biti će u 18:30 obredi Muke Gospodnje (klanjanje Sv. Križu) Post i nemrs (milostinja ide za Sv. Grob u Jeruzalemu). 
Na VELIKU SUBOTU (obredi u 20:00) - Gospodin je u grobu Crkva će biti otvorena za posjet Božjem grobu cijelog dana Navečer na kraju vazmenog bdijenja biti će BLAGOSLOV JELA. Moći ćete si nabaviti svijeće 
Na USKRS su mise u 06:00 h, 08:30 h, 10:30 h i 18:30 h 
Blagoslov jela je na jutarnjoj misi u 06:00 sati. 
SVIJEĆNICA: Prikazanje Gospodnje ili Svijećnica. Sveta misa su u 08.30 i u 18.30. Moći ćete si nabaviti svijeće i štitnike za svijeće pred crkvom. (cijena po volji) 
Radnim danom za vrijeme blagoslova obitelji, do nedjelje, 8. siječnja svete mise su ujutro u 07:30. 
Kroz božićno vrijeme, na sam Božić, Štefanje, Novu Godinu i Sveta Tri kralja raspored misa je kao u nedjelju, a radnim danima zbog Blagoslova obitelji u 7:30 sati. Na Staru godinu u 18:30 biti će misa Zahvalnica za sva primljena dobra u protekloj godini. 
Na Badnjak su dvije mise Polnoćke. Dječja u 20:00, i glavna u 24:00. 
ZORNICE U PROSINCU: su svakog radnog dana u 06:00 sati. (večernjih misa radnim danom nema) 
