(2) Statutom Zaklade mogu se predvidjeti programski odbori, savjetodavni odbori i druga pomoćna tijela Zaklade. 
(3) Način rada tijela i pomoćnih tijela Zaklade pobliže će se urediti Poslovnikom. 
(4) Članovi zakladnih tijela moraju poslove Zaklade voditi savjesno, u skladu s odredbama ovoga Zakona i drugih propisa, statuta i drugih općih akata Zaklade. 
Članak 5. 
(1) Zakladom upravlja Upravni odbor Zaklade, koji ima devet članova. 
(3) Vlada Republike Hrvatske imenuje u prvi Upravni odbor Zaklade tri člana od predstavnika tijela državne uprave, pet članova od predstavnika organizacija za razvoj civilnog društva i jednog člana kao predstavnika lokalne i područne (regionalne) samouprave na prijedlog Ureda Vlade Republike Hrvatske za udruge. 
(4) Način predlaganja članova Upravnog odbora iz stavka 3. ovoga članka, po isteku redovitog mandata članova prvog Upravnog odbora, pobliže će se urediti Statutom Zaklade. 
Članak 6. 
(1) Upravni odbor Zaklade imenuje i razrješava dužnosti predsjednika i zamjenika predsjednika Upravnog odbora, imenuje i razrješava dužnosti upravitelja Zaklade, donosi statut Zaklade, poslovnik o svom radu, pravilnik o uvjetima i postupku za dodjelu sredstava za ostvarivanje svrhe Zaklade, odlučuje o korištenju imovine Zaklade, podnosi izvješća o radu Zaklade Hrvatskom saboru i državnim tijelima, te obavlja druge poslove sukladno sa zakonom i Statutom Zaklade. 
(2) Članovi Upravnog odbora između sebe imenuju i razrješavaju dužnosti predsjednika i zamjenika Upravnog odbora, natpolovičnom većinom glasova od ukupnog broja članova Upravnog odbora. 
(3) Predsjednik i članovi Upravnog odbora obnašaju svoje funkcije bez naknade. 
(3) Sjednica se može održati ukoliko je nazočna većina članova Upravnog odbora, a pravovaljane odluke donose se većinom glasova nazočnih članova Upravnog odbora, osim u slučajevima iz članka 6. stavka 2. te članka 9. ovoga Zakona. 
(4) Odluke Upravnog odbora objavljuju se na oglasnoj ploči u sjedištu Zaklade, ili na neki drugi prikladan način, suglasno odredbama statuta Zaklade. 
Članak 8. 
(1) Upravitelj Zaklade zastupa Zakladu, odgovoran je za zakonitost rada Zaklade, vodi poslove Zaklade sukladno odlukama Upravnog odbora, predlaže Upravnom odboru financijski plan i završni račun, podnosi izvješća Upravnom odboru o stanju poslova i financijskom stanju Zaklade, te obavlja druge poslove u skladu s ovim Zakonom, drugim propisima i Statutom Zaklade, koji nisu izričito povjereni drugim tijelima Zaklade. 
(2) Upravitelj Zaklade ne može biti imenovan iz redova članova Upravnog odbora, ali ima pravo sudjelovanja u radu Upravnog odbora bez prava glasa, te pravo predlaganja pitanja koja treba uvrstiti u dnevni red sjednice Upravnog odbora. 
Članak 9. 
Na konstituirajućoj sjednici Upravnog odbora Zaklade donosi se odluka o imenovanju upravitelja Zaklade, sukladno s člankom 6. stavkom 1. ovoga Zakona. Za odluku o imenovanju i razrješenju upravitelja Zaklade nužna je natpolovična većina glasova ukupnog broja članova Upravnog odbora. 
Članak 10. 
Članak 11. 
(1) Član Upravnog odbora ili drugog tijela Zaklade ne može glasovati, odnosno odlučivati o pitanjima u kojima on, njegov bračni drug, njegov usvojitelj ili usvojenik, njegov srodnik po krvi u pravoj liniji, a u pobočnoj liniji do četvrtog stupnja, te njegov srodnik po tazbini do drugog stupnja, ima imovinski interes, niti o pitanjima koja se odnose na pravnu osobu čiji je član, u čijem upravljanju sudjeluje, ili u kojoj ima imovinski interes. 
(2) Vlada Republike Hrvatske razriješit će člana Upravnog odbora ako član svoje dužnosti ne obavlja savjesno, u skladu sa zakonom i drugim općim aktima Zaklade, ako se utvrdi da ima profesionalne ili imovinske interese koji su suprotni interesima Zaklade, ako svojim ponašanjem i istupima narušava ugled Zaklade, ili ne ispunjava koji od uvjeta iz članka 21. stavka 1. Zakona o zakladama i fundacijama. 
Članak 12. 
(1) Zaklada ima svoju stručnu službu i organizacijske jedinice utvrđene Statutom. 
(2) Zaklada surađuje sa Savjetom za razvoj civilnoga društva i Uredom za udruge na način utvrđen Statutom. 
IV. OSNOVNA IMOVINA ZAKLADE 
Članak 13. 
(1) Osnovnu imovinu Zaklade čini iznos od dva milijuna kuna, koji će se na račun Zaklade uplatiti iz dijela prihoda koji će se u 2003. godini izdvojiti iz prihoda od igara na sreću i nagradnih igara, sukladno s člankom 3. stavkom 8. Uredbe o kriterijima za utvrđivanje korisnika i načinu raspodjele dijela prihoda od igara na sreću. 
Zaklada se financira iz državnoga proračuna na posebnoj proračunskoj poziciji, iz dijela prihoda od igara na sreću i nagradnih igara sukladno s člankom 10. stavkom 1. podstavkom 8. Zakona o igrama na sreću i nagradnim igrama te člankom 3. stavkom 8. Uredbe Vlade Republike Hrvatske o kriterijima za utvrđivanje korisnika i načinu raspodjele dijela prihoda od igara na sreću, te od osnovne imovine, donacija i ostalih prihoda suglasno s člankom 16. Zakona o zakladama i fundacijama. 
Članak 16. 
(1) Financijska godina Zaklade počinje 1. siječnja, a završava 31. prosinca iste godine. 
(2) Po okončanju financijske godine, Upravni odbor Zaklade je u roku od tri mjeseca obvezan Hrvatskom saboru i državnim tijelima iz članka 31. stavka 3. Zakona o zakladama i fundacijama podnijeti odgovarajuća izvješća. 
4. odredbe o ovlastima i dužnostima tijela upravljanja i zastupanja Zaklade, te pomoćnih tijela Zaklade, 
5. odredbe o uvjetima i postupku za imenovanje i razrješenje članova tijela Zaklade, 
6. odredbe o načinu predlaganja članova Upravnog odbora koje Vlada imenuje iz redova stručnjaka za razvoj civilnoga društva i predstavnika lokalne i područne (regionalne) samouprave, sukladno s člankom 5., stavak 3. ovoga Zakona, 
7. odredbe o donošenju odluka tijela Zaklade, te o načinu objave tih odluka, 
9. odredbe o prenamjeni preostale imovine u slučaju prestanka Zaklade, 
10. druge odredbe za koje se bude smatralo da su svrsishodne za uspješno uređenje unutarnjeg ustrojstva i djelovanje Zaklade. 
(2) Drugi opći akti moraju biti u skladu s odredbama ovoga Zakona, Statuta, i drugih propisa. 
Članak 20. 
Upravitelj Zaklade obvezan je u roku od 10 dana od dana usvajanja Statuta Zaklade podnijeti Ministarstvu pravosuđa, uprave i lokalne samouprave Statut Zaklade na odobrenje. 
Članak 21. 
