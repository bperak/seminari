Hrvatske rafinerije godišnje proizvedu dvostruko više ukapljenog naftnog plina (UNP) i iako mu je cijena 3, 3 5 kuna za litru, manje od 10 posto ovog ekološkog energenta troši se za pogon automobila. Situacija se mijenja vrlo brzo budući da je sve više vozača izračunalo da im se ugradnja autoplina višestruko isplati. 
Primjerice, ako vozite stariji automobil koji prosječno troši 15 litara Eurosupera 95, već nakon 10.000 kilometara uštedjet ćete čak više od 6.000 kuna. 
PRODUŽITE RADNI VIJEK AUTOMOBILA 
Auto-plin, koji je poznat pod nazivom propan-butan plin (ukapljeni naftni plin) ili internacionalno označen kao LPG (Liquified Petroleum Gas), je smjesa ugljikovodika koja se zbog kemijskih svojstava može koristiti kao gorivo kod motora sa unutrašnjim sagorijevanjem. Auto-plin je u većini slučajeva čak dvostruko jeftiniji nego naftni derivati, a osim te pogodnosti, auto-plin izgara u potpunosti, tako da ne dolazi do gubitka goriva u ispušnim plinovima. Emisija nekih otrovnih sastojaka, npr. sumpora ili olova je u potpunosti eliminirana, dok emisija ugljičnog monoksida (CO) je smanjena za 2 do 5 puta. Emisija dušičnih oksida je smanjena za 30 - 65 %, a ugljičnog dioksida za 12 %. 
Tvrtka ZAMATEH d. o. o. generalni je zastupnik nizozemskog proizvođača PRINS koji ima višegodišnje iskustvo u proizvodnji visoko kvalitetnih i pouzdanih LPG auto sustava. Tvrtka PRINS ima CSA i ISO certifikate o kvaliteti svojih LPG sustava kao i pisma preporuke od TOYOTE i CHRYSLERA. 
