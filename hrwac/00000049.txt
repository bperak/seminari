Kako se učlaniti? 
Postupak učlanjivanja vrlo je jednostavan i sastoji se od četiri koraka: 
1. Budite gost na sastanku 2. Isprintajte i ispunite obrazac 3. Platite upisninu i članarinu 4. Dođite na sastanak da vas i službeno primimo u članstvo 
U nastavku malo detaljnije o svakom koraku. 
1. Budite gost na sastanku Probna vožnja. Pogledajte uživo kako Klub funkcionira i vidite da li je to ono što vam treba i što vas zanima. Dođite sami ili u društvu, ljubazno ćemo vas primiti i pokazati vam rad Kluba. Sastanci su svakog ponedjeljka u 19:45, u prostorijama Prehrambeno-biotehnološkog fakulteta (PBF), Pierottijeva 6. 
2. Isprintajte i ispunite obrazac Ako vam se svidjelo ono što ste vidjeli na sastanku i vaša se radoznalost pretvorila u entuzijazam, inspiraciju i želju da se učlanite, isprintajte i rukom ispunite ovaj obrazac. Barem ono što znate. Dijelove za koje ne znate što biste napisali slobodno ostavite praznima. Posebnu pozornost obratite na uokvireni dio na samom kraju obrasca, pod naslovom A Toastmaster s Promise, koji svojim potpisom prihvaćate. 
3. Platite upisninu i članarinu Na žiro račun Kluba uplatite 100 kn jednokratne upisnine, plus iznos članarine koji ovisi o mjesecu u kojem se učlanjujete: 
Na primjer, ako se učlanjujete u studenom, potrebno je platiti 350 kn (100 kn upisnina 250 kn članarina). 
Takvo obračunavanje članarina prilagođeno je sustavu plaćanja centrali Toastmasters International prema kojem se 6 - mjesečne članarine produžuju svakog ožujka i rujna. 
Žiro račun kluba: RBA 2484008 - 1103268221 Naziv primatelja: Klub Toastmastera Zagreb Adresa primatelja: Pierottijeva 6, Zagreb Poziv na broj odobrenja: u prvu rubriku 12, u drugu JMBG (ili: u prvu rubriku 99, u drugu ništa) Svrha plaćanja: ime i prezime, članarina za period xx. - yy.2010. 
4. Dođite na sastanak da vas i službeno primimo u članstvo Na sljedeći sastanak sa sobom donesite potpisani obrazac iz koraka 2. i potvrdu o plaćanju iz koraka 3. Na samom početku sastanka održat će se kratka procedura primanja u članstvo, koja se sastoji od glasanja prisutnih članova o primanju novog člana. 
Prije samog glasanja svi kandidati za članstvo, kao i prisutni gosti, zamole se da nakratko napuste prostoriju (minutu-dvije) kako bi se glasanje obavilo. Odmah nakon glasanja kandidati i gosti se pozivaju natrag i rezultat glasanja se objavljuje. 
Dobrodošli, možete započeti s pripremanjem svog prvog govora ledolomca 
Raspored sastanaka 
Repetitio est mater studiorum 
03.06. Redovni sastanak na engleskom 10.06. Redovni sastanak na hrvatskom 17.06. Redovni sastanak na hrvatskom 24.06. NEMA SASTANKA zbog praznika 
