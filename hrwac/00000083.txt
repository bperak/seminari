U subotu, 21.01.2012, u devet sati ujutro zbor mladih i nekoliko framaša iz naše župe je krenulo put Sljemena. Do tunela smo išli autom, a dalje pješke nekom dosta teškom stazom. Nakon dva sata uspinjanja napokon smo stigli do planinske kuće Puntijarka. Željni snijega odmah smo počeli se grudati. Kad smo ušli u ugrijanu Puntijarku već prilično gladni odlučili smo ručati u njoj. Nakon ručka odmorili smo se kartajući. Ubrzo nakon toga zaputili smo se na sam vrh. Stali smo ispred sljemske crkve i svi zajedno se pomolili. Kada smo stigli na vrh, poslikali smo se kao dokaz da smo bili na njemu i stigli svi živi i zdravi. Kako se u šumi rano spuštao mrak, morali smo krenuti do automobila i tako do doma. Već bolnim nogama nismo održali isti tempo silaska. Malo smo se pogubili, ali ubrzo smo našli pravi put i umorni došli doma. Vjerujem da smo se svi samo kod svojih kuća samo otišli istuširati i legli spavat. 
