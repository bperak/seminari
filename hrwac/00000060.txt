Dugo nam je trajao: Zlatni kilometar treba novi asfalt 
Objavljeno: 14.03.2011. 15:27 
Pošalji na: 
Najskuplji kilometar u bližoj povijesti rekonstrukcije cesta u Hrvatskoj onaj na pulskoj obilaznici - nema i najkvalitetniji asfalt. Dapače, potvrdila su stručna ispitivanja, asfalt je toliko nekvalitetan da će se morati mijenjati. 
- Tijekom današnjeg dana Cesta d. o. o., izvođač radova na izgradnji / rekonstrukciji ulice Prekomorskih brigada postavit će privremenu prometnu signalizaciju kojom se najveća brzina prometovanja ograničava na 50 km / h, a s ciljem povećanja sigurnosti prometa na navedenoj dionici, izvješćuje Grad Pula. 
U obavijesti se pojašnjava da su ispitivanjima kvalitete asfaltnog sloja kolnika, koja je tijekom veljače proveo Institut IGH d. d. Zagreb, na pojedinim dijelovima utvrđena odstupanja od postavljenih zahtjeva općih tehničkih uvjeta i izdate potvrde glavnog projekta. 
- Stoga je Grad Pula uputio promptni zahtjev izvođaču radova da o vlastitom trošku i sukladno ugovornim odredbama, izvrši zamjenu habajućeg sloja na čitavoj dionici, odnosno na oba prometna traka i rotoru. Početak spomenutih radova očekuje se u najkraćem mogućem roku, odnosno po dovršetku izrade projekta privremene prometne regulacije za izvođenje radova, te nakon očitovanja i konzultacija sa projektantom glede planiranih aktivnosti na zamjeni asfaltnog zastora. Svi radovi će se izvesti na način da što manje utječu na postojeći promet, stoji u priopćenju. 
U daljnjem tekstu opisuje se kako je u ožujku 2010. kada je prometnica puštena u promet utvrđeno da su ispunjeni svi uvjeti za uključenje predmetne dionice u prometni sustav grada Pule, što je Institut IGH, koji je provodio tehnološki nadzor, uvrstio u završno izvješće u travnju iste godine. Nakon puštanja dionice u promet, tijekom ljetnih su se mjeseci pojavila mjestimična oštećenja kolnika te se pratilo stanje, da bi, navodi Grad Pula, na zahtjev izvođača Institut IGH u listopadu dao službeno mišljenje gdje se utvrđuje potreba daljnjeg nadzora nastalih oštećenja kolnika kao i vršenje dodatnih ispitivanja. U posljednjem službenom mišljenju koje je IGH dao u veljači ove godine, utvrđeno je da ugrađeni habajući sloj više ne ispunjava propisane uvjete kvalitete u skladu s općim tehničkim uvjetima i izdatom potvrdom glavnog projekta. 
Stoga će Cesta d. o. o. o vlastitom trošku ukloniti cjelokupni habajući sloj kolničke konstrukcije na ulici Prekomorskih brigada te ugraditi novi sloj čija kvaliteta zadovoljava propisane uvjete, zaključuje se u priopćenju. 
Koliko od silnih milijuna plaćenih iz gradskog proračuna za pretvaranje petine obilaznice iz dvotračne u četverotračnu otpada na nekvalitetni asfaltni sloj nije poznato. 
Podsjetimo, cifra koju su iznosili predstavnici gradske vlasti bila je dugo vremena 39 milijuna kuna, s PDV-om. Potom je u izvješću Državne revizije naveden iznos od 45,8 milijuna kuna, što s PDV-om daje 56 milijuna kuna. Onda su u Gradu kazali da je konačni iznos, kao da 39 milijuna već nije bilo enormno, ipak 45,8 milijuna kuna, ali s PDV-om i za još neke pripadajuće radove. (iPress) 
Komentari (115) 
RAUL 
shooter9 
" Koji Muppet Show je ovaj grad: -) " 
Što je to za čuditi se kada njime upravlja " Gonzo ". 
RAUL 
Nego vidim da su gradnjom novog rotora unistili doba dio zlatnog kilometra? 
113 Četvrtak, 21 Ožujak 2013 21:23 
RAUL 
Citam na jednom drugom portalu da je na Punti nastalo ulegnuce i da se isto ne moze naplatiti pod granacijom jer je firma koja je to radila propala? Koji Muppet Show je ovaj grad: -) 
112 Utorak, 12 Ožujak 2013 08:05 
RAUL 
Jos ce bambi otici sa vlasti a nece stici popraviti pulsku zaobilaznicu? Tako da mi se cini da ce taj posao ostati u " doti " novoj pulskoj vlasti. 
111 Nedjelja, 13 Siječanj 2013 15:52 
RAUL 
https://www.youtube.com/watch?v=6f4bag-mi5E 
maratonac 
110 Četvrtak, 05 Srpanj 2012 22:52 
ludidabar 
Danas sam tuda jurio čak 30 na sat. 
orko toco 
cestar 
nanke hi nima tih turistih,, nimas ni volje zapirat ceste kad ninega ne rabivas forsi dojdu za koji dan 
