Valja znati da je Vir pao pod Turke 50 godina nakon pada Huma, odnosno Hercegovine. Treba znati da je 300 Hrvata iz Vinice podiglo Vinički ustanak 1875. god. Moramo znati svi uokrušce Zavelima da je Ljubo Stipić iz Vira spjevao ovu pjesmu kao spomen na sve to. Piše: don Ilija Drmić 
Dr. Mijo Milas je u listu Imotska krajina sačinio zanimljiv povijesni osvrt o našem zavičaju, opisujući uhićenje najpoznatijeg hajduka Andrijice Šimića, kao i zanimljivosti o kuli Asan-age Arapovića, knjiške i povijesne osobe iz Asanaginice, u svijetu najpoznatije i najprevodenije hrvatske narodne balade, a koja se po ravnanjem viničkog župnika don Ilije Drmića danas preuređuje i priprema za prostor u kojem će biti budući zavičajni muzej. U svom putopisu dr. Milas opisao je i niz drugih zanimljivosti iz prošlosti našeg zavičaja, posebno za vrijeme turske vladavine, koje svakako preporučamo pročitati. 
Imotska krajina je u prošlosti u svoj sastav uključivala šire područje negoli danas. Pridruženi su joj bili veći dijelovi bosanskohercegovačkih općina Grude, Posušje i Duvno danas nazivani Gornja i Donja Bekija. 
