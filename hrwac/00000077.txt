Croecho 2013 
Croecho English 
Psihologija ili znanost o svijesti je prirodna i društvena znanost koja se bavi mozgovnim procesima i načinom njihova izražavanja. Sustavnim istraživanjima, psihologija, nastoji otkriti uzroke i načine ponašanja ljud 
i te njihova gledišta na svijet. Psihologija u zdravstvu ima zadatak primjenjivati psihološka znanja, postupke i metode kako bi se povećala djelotvornost zdravstva. 
Problemi kojima se zdravstvena psihologija bavi su: 
Doživljavanje i ponašanje pacijenta s tjelesnim bolestima 
Reakcija pacijenta na bolest i navika na ulogu bolesnika 
Hospitalizacija 
Nastanak specifičnih bolesti te njihov utjecaj na doživljavanje i ponašanje pacijenta 
Postupci pri otklanjanju nastale boli 
Pridržavanje preporuka i savjeta liječnika 
U današnje vrijeme postajemo sve više svjesni važnosti psiholoških faktora u nastanku različitih oboljenja. Emocionalne teškoće, stres, pojedini oblici ponašanja su od velikog značaja za razvoj i daljnji tijek bolesti. Njihovo prepoznavanje i umanjivanje negativnog utjecaja predstavlja važan dio programa prevencije i rehabilitacije svakog kroničnog oboljenja. 
Psihologijski program započinje psihodijagnostičkom procjenom: testiranjem i psihologijskim intervjuom. Temeljem rezultata procjene planiraju se daljnji postupci prilagođeni individualnim potrebama pacijenta. Njihov cilj jest putem edukacije, suportivnog, savjetodavnog i terapijskog rada potaknuti što kvalitetniju prilagodbu na bolest. Usmjereni su otkrivanju i regulaciji mogućih emocionalnih teškoća (znakova depresivnosti, anksioznosti, hostilnosti) kao i poticanju promjena u aspektima životnog stila povezanim sa zdravljem (pušenje, prehrambene navike, kontrola tjelesne težine) te jačanju kapaciteta za suočavanje sa stresom. Rad se odvija individualno i / ili u malim grupama. 
