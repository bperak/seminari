Križevačka likovna galerija
Zgrada Likovne galerije, tzv. Sabornica, jedna je od najstarijih križevačkih građevina. Nekada se nalazila uz južna gradska vrata i na samome početku glavne ulice. To je građevina graničarskog baroka s jednostavnim ukrasima i masivnim mansardnim krovom. Današnji izgled zgrada je dobila nakon pregradnje 1984. g., kada je u nju uselila Likovna galerija sa svojim izlošcima. Likovna galerija se nalazi u sklopu Gradskog muzeja. Zgrada Likovne galerije ujedno je i prostor u kojemu se održavaju povremene izložbe. Nalazi se u središtu grada, neposredno uz gradski park, a njezin atrij jedan je od najugodnijih otvorenih prostora u gradu za razna kulturna događanja tijekom ljetnih mjeseci. U prizemlju se nalazi kancelarijski prostor Uprave Muzeja.
Kalendar događaja
Infobox
Anketa
Popularni linkovi
O nama
Turistička zajednica grada Križevaca, pravna je osoba čije su članice pravne i fizičke osobe u djelatnostima ugostiteljstva i turizma i s njima neposredno povezanim djelatnostima. Zajednicom upravljaju njezini članovi.
Zadaća Turističke zajednice je unapređivanje općih uvjeta boravka turista, promocija turističkog proizvoda i razvijanje svijesti o važnosti gospodarskim, društvenim i drugim učincima turizma i zaštite okoliša.
Kultura
U mnoštvu spomenika kulture, Križevci se ponose na vizuru svojih osam crkvenih tornjeva raspoređenih na prilazima gradu, tvoreći oko grada križ. U gradu i okolici nalaze se mnogobrojne znamenite građevine nastale u različitim vremenskim periodima u kojima se danas nalaze javne i kulturne ustanove. Križevci i okolica atraktivno su područje zanimljivih prirodnih, povijesnih i kulturnih resursa, parkova, jezera, tradicionalnih klijeti i vinograda.
Kontakt
Dobrodošli u Križevce
Križevci su jedan od najstarijih srednjovjekovnih gradova sjeverne Hrvatske. U pisanim dokumentima grad se prvi put spominje u ispravama kralja Bele III iz 1193. godine pod imenom Cris (Križ). Grad je u početku bio podijeljen na dva dijela: Gornji i Donji Križevac (Gornji i Donji grad). Prilikom osnutka Gornjega grada kao novog naselja, ban Stjepan dodjeljuje mu povlastice slobodne i kraljevske varoši. Bilo je to to 24. travnja 1252. godine i taj dan slavi se danas kao Dan grada.
