Već više godina bavimo se uzgojem ukrasnog bilja u prirodnim uvjetima. Uglavnom su to trajnice. Uz ostalo nudimo posebno velik izbor biljaka za kamenjare. U proizvodnji naših sadnica korištenje kemijskih sredstava je minimalno, gotovo zanemarivo. To se vidi po prisutnosti velikog broja leptira, bumbara i pčela na cvjetovima.
Možda mislite da kod nas uzgojene biljke ne odgovaraju uvjetima kontinentalne Hrvatske. Biljke pokrivene snijegom puno lakše prebrode zimu nego u jadranskom zaleđu, gdje uglavnom nema snijega. Buzetska dolina, na sjeveru Istre, ima vrlo jake golomrazice sa temperaturama i do - 15 stupnjeva C.
Sve fotografije, koje se nalaze na ovim stranicama, su naše i snimljene su uglavnom u našoj vrtlariji. Njihovo korištenje bez naše suglasnosti nije dozvoljeno.
Svaka Vaša sugestija ili komentar su dobrodošli.
Uvjeti prodaje i isporuke
Osim direktne kupovine u vrtlariji, sadnice šaljemo i poštom, ali samo na teritoriju Republike Hrvatske.
Za razmnožavanje nekih biljaka potrebno je duže vrijeme, a i količinski se ne dobije željena (potrebna) količina. Uz to, biljke nisu proizvodi koje se " naštanca " i uskladišti, već nešto živo i ovisno o više nepredvidivih i od nas neovisnih čimbenika. Zbog toga od nekih vrsta imamo vrlo male količine i molimo za razumijevanje, ako ne možemo isporučiti cijelu narudžbu.
Da bi se izbjeglo ležanje pošiljaka preko vikenda, šaljemo ih početkom tjedna, a na odredište stignu za 2 - 3 dana. Pomno odabrane i pažljivo spakirane biljke iz Vaše narudžbe isporučujemo poštom, ovisno o vremenskim uvjetima, otprilike od sredine ožujka do početka svibnja i od sredine rujna do sredine studenog. Očito je da izbjegavamo prehladan i prevruć dio godine. Uz svaku sadnicu priložena je etiketa s imenom biljke. Uz to, neke sadnice po potrebi podrežemo ili odstranimo dio zemlje. Na taj način biljke lakše spakujemo i pošiljka je manje težine. Za slanje paketa težih od 20 kg (na zahtjev kupca i za manje pošiljke) koristimo " hpekspres " uslugu. Troškove pakovanja i slanja snosi kupac. Ti troškovi ovise o težini pošiljke:
