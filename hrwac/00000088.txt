Čestitamo svim uvrštenim autorima, a svima koji su sudjelovali u natječaju i poslali svoje priče srdačno zahvaljujemo 
Da Vas podsjetimo, pazinski Festival fantastične književnosti je književna manifestacija posvećena žanrovima spekulativne fikcije: znanstvenoj fantastici, fantasyju i nadnaravnom hororu; s dva osnovna cilja: predstaviti aktualnu godišnju produkciju knjiga ovoga žanra u Hrvatskoj i susjednim zemljama, te poticati žanrovsku književnu obradu tema iz istarske povijesne, kulturne, mitološke i legendarne, etnografske, prirodne i znanstvene baštine. Festival se održava od 2002. godine, a od 2006. godine Festival ima temu na koju se raspisuje književni natječaj s kojega se najbolje priče objavljuju u festivalskoj zbirci kratkih priča. 
Ovogodišnji 10. Festival fantastične književnosti će se održati 12. i 13. kolovoza u Pazinu i Opatiji. Prvog dana Festivala ćemo u Pazinu predstaviti aktualnu produkciju fantastične književnosti u regiji, a drugog dana u Opatiji spomenutu festivalsku zbirku« Turističke priče »i njene autore. Svi ljubitelji SF F književnosti su dobro došli. Očekujemo Vas 
27.09.2010. 
Rikon 2010. 
Rikon 2010 Eto, prolazi dan za danom, uskoro nam dolazi i deseti mjesec a s njime i Rikon. Znamo vrijeme i mjesto: 8.10. 10.10.2010. je vikend koji trebate označiti na kalendaru, a mjesto gdje se svi skupa vidimo je zgrada Filozofskog fakulteta u Rijeci, u novom riječkom kampusu. Program još polako slažemo, a sve obavijesti će biti objavljene tokom rujna. 
09.07.2010. 
Storm Winds flash game 
Za tople i sparne ljetne dane predstavljamo Vam Storm Winds dinamičnu FLASH igricu. Igra je u principu vrlo jednostavna. Utvrdi svoju bazu sa željenim turetima (podovima) i onda Rokaj Miki sve u šesnaest 
Naravno, kao i kod svih igrica ove vrste, bitno je mudro iskoristiti novac, izabrati pravo oružje za pravu priliku, dobro nišaniti i skinuti sa neba sve neprijateljske zrakoplove i ostala leteća čuda. Da previše ne duljim, najbolje je da je isprobate sami i da Neka je sila sa Vama:))) 
15.06.2010. 
Battlestar Galactica: The Board game 
Battlestar Galactica: Igra na ploči je natjecateljsko / kooperativna igra, bazirana na istoimenoj seriji Sci Fi kanala, u kojoj igrači igraju protiv same igre. Glavni cilj? Pobjeći prije nego što Cylonci uspiju reducirati jedan od 4 glavnih resursa na nulu no nažalost za igrače, jedan ili više njih mogu biti i skriveni Cylonci koji rade protiv ostalih 
Kao što je to slučaj sa većinom kooperativnih igri, one postaju mnogo zanimljivije kada je netko među igračima koji žele da pobjede, tajni izdajnik, tj. Cylonac. Igra je za ljude dosta teška za pobijediti i bez skrivenih Cylonaca, a činjenica da je lako moguće da je netko od igrača izdajica i saboter izaziva dodatnu napetost i paranoju. Međusobna optuživanja su vrlo česta i glasna, što može biti i vrlo zabavno, pogotovo ukoliko ste upravo Vi skriveni Cylonac, koji optužuje druge. 
Sama igra se brzo odvija i u svim fazama su uključeni svi igrači koji donose odluke što igri daje na napetosti i zanimljivosti. U sklopu igračevih krugova rješavaju se krize, donose se političke odluke, na ploči se pojavljuju Cylonski brodovi i naravno, pomno se prati tko što radi. Za igru koja prosječno traje gotovo 3 sata vrlo je važno da okupira igrače i da zadržava pozornost, a Battlestar Galactica ovo obavlja i više nego odlično. 
Tajnost je bitna pri igranju ove igre i nije dozvoljeno otvoreno dogovaranje igrača, no s druge strane, pravila igre preporučuju međusobna optuživanja, koja mogu pomoći ili zbuniti ljudske igrače u njihovoj namjeri da pronađu Cylonca. Prije Vaše prve igre, preporučam da se glasno pročita što se smije, a što ne, kako bi sama igra bila što zabavnija. 
Na početku igre potrebno je pravilno složiti ploču, na kojoj se nalazi sama Galactika, okolni svemir po regijama, Colonial One, 4 polja za Cylonce, brojači resursa, te razno razne karte. Svaki lik za sebe starta iz posebnog, unaprijed utvrđenog mjesta na brodu, a ovisno na kojem se mjestu nalazite možete raditi i dodatne akcije. Sama igra se igra uz pomoć karti kojih ima više vrsta i jedne kockice od 8. Tako imamo Skill karte (ima ih pet vrsta, Leadership (zelene), Tactics (ljubičaste), Piloting (crvene), Politics (žute), i Engineering (Plave)), Destinacijske karte (koriste se pri ulasku flote u hyperspace), Quorum karte (predsjedničke odluke), te karte kriza i super kriza koje ustvari donose zapreke koje grupa treba prevladati. Tu su još i Loyalty karte koje utvrđuju jeste li Human ili Cylonac. 
Za kraj, što da Vam još ispričam. Igra nije prekomplicirana, brzo se love svi konci i toplo je preporučujemo svim ljubiteljima ovakvih vrsta igara. I da u igri ljudi pobjeđuju ako skupe 8 skokova, a da im neki od resursa ne padne na nulu. 
