Kolumna: Bojama protiv depresije 
Prema teoriji pet elemenata, ljudima koji su skloni depresiji, najčešće nedostaje element vatre u njihovoj okolini. Najbolje je kada su svi elementi (vatra, voda, zemlja, drvo i metal) u međusobnom balansu jer krajnosti se odražavaju kao problemi u emocijama, zdravlju, odnosima s drugim ljudima, uspješnosti i pristupu životu. 
Vatra predstavlja veselje, toplinu, zadovoljstvo, stoga ljudi koji žive u mračnim i tmurnim prostorima teže nađu motivaciju i radost u životu. U vlastitom domu ili u poslovnom prostoru možemo naglasiti element vatre tako da odaberemo intenzivne boje zidova ili odaberemo elemente interijera živih boja kao što su nijanse crvene, narančaste ili kiwi zelene boje. Tako prostor dobije toplinu. Kamin, pećnica koju upotrebljavamo, svijeće i baklje tekođer naglašavaju element vatre u prostoru i stvaraju osjećaj zadovoljstva. 
Ako ste skloni depresiji, morate izbjegavati život u tamnim prostorima bez dovoljno svjetla. Važno je pobrinuti se da ulaz u stan ima uvijek dovoljno svjetla, a ako je to iz građevinskih razloga nemoguće, stavite dovoljno lampi ili rasvjetnih tijela bilo koje vrste i izbjegavajte duge tamne hodnike. 
Energiju u životnom prostoru će pokrenuti predmeti koji se kreću ili produciraju zvuk, kao što su zvončići ili kristali koji rasipaju svijetlo. Dobra ideja je i manja fontana, koju treba staviti u dnevni boravak, što će pokrenuti motiviranost i uspješnost, pa depresiji neće biti mjesta. 
