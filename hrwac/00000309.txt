Dani zagrebačke arhitekture
Dani zagrebačke arhitekture 2013. se bliže kraju
Autor / izvor: DAZ 21 / 05 / 2013
Dani zagrebačke arhitekture, manifestacija u organizaciji Društva arhitekata Zagreba, kojom se tijekom šest dana kroz mnogobrojna predavanja, prezentacije te obilaske istaknutih primjera zagrebačke arhitekture želi promovirati i popularizirati arhitektura kao takva u našem gradu se postepeno približava kraju. Zaključujemo tjedan završnom svečanošću u petak u 19:15 u Gliptoteci HAZU te stručnim arhitektonskim obilaskom u subotu.
Tema ovogodišnjih Dana - 135 godina zagrebačke arhitekture u Europi - izabrana je zbog velikog građevinskog buma i urbanizacije Donjeg grada koji se dogodio prije 135 godina u Zagreba, kao i u ostatku Europe, a upravo europski kontekst, odnosno skorašnji pristup Hrvatske Europskoj uniji čini okosnicu ovogodišnjih Dana zagrebačke arhitekture. Kroz gotovo tjedan dana imat ćemo priliku vidjeti pregled arhitektonskih djela po kojima je Zagreb europska metropola.
Otvorenje
Na otvorenju Dana Tihomil Matković, voditelj programskog odbora Dana zagrebačke arhitekture, pozdravio je nazočne, zahvalio se sponzorima te istaknuo kako se ovogodišnjim Danima obilježava i 135 godina djelovanja Društva arhitekata Zagreba.
Luka Korlaet je u ima organizacijskog odbora predstavio hrvatsku inačicu Džepnog arhitektonskog vodiča koji je nastao radom Sekcije mladih DAZ-a te je izdan upravo ovom prigodom na hrvatskom u nadopunjenom izdanju, nakon 2011. objavljenog prvog izdanja na engleskom jeziku. Vodič je dostupan u DAZ-u, a osiguran je i svim sudionicima ovotjednog skupa.
U nastavku Aleksander Laslo nas je proveo kroz povijesna djela zagrebačke arhitekture ponudivši jedinstven pregled nekih od kapitalnih djela poput Oktogona, nedavno obnovljenog Umjetničkog paviljona, Paromlina i TŽV Gredelja, kao vječno neiskorištenih prostorno-arhitektonskih potencijala u samom centru grada, KuK Vojarne, Kluba hrvatskih arhitekata i druge. U svijetlu kontekstualizacije povijesne arhitekture u današnjem vremenu, njene prenamjene i reprogramiranja i obnove, svoje projekte za Jašionu nekadašnje Konjaničke vojarne danas nadasve poznatu Laubu - kuću za ljude i umjetnost predstavile su Alenka Gačić Pojatina, Branka Petković i Ana Krstulović, a kolege Ivica Plavec i Ivan Zdenković projekt Tvornica ADRIS, rekonstrukciju bivše Tvornice duhana Zagreb.
Drugog Dana zagrebačke arhitekture, ponovno smo imali priliku čuti zanimljive crtice iz zagrebačke povijesti arhitekture i urbanizma od Aleksander Lasla, možda najboljeg poznavatelja Zagreba. U nastavku svoje radove su prezentirali Boris Fiolić ispred Studio BF - Green Gold te Luka Kincl, Nikša Ninić i Tamara Tumpa, koji su nas proveli kroz novu zgradu Vipnet-a. Luka Korlaet i Alan Braun su govorili o Studentskom centru, od njegovog nastanka kao Zagrebački velesajam do danas, s osvrtom na jedan od istaknutih arhitektonsko-inženjerskih primjera Francuski paviljon čija obnova je u tijeku od 2009.
Treći dan DZA protekao je u mirnijem ritmu, Prof. Marijan Hržić je prezentirao projekt Eurotower, najveći neboder u Hrvatskoj te jednu od uspiječnih realizacija poslovne arhitekture na Vukovarskoj ulici. Docent Vedran Ivanković s Katedre za urbanizam, prostorno planiranje i pejzažnu arhitekturu proveo nas je kroz povijest ikonične zagrebačke avenije, koja je promijenila čak 4 imena te je danas poznajemo kao Ulicu grada Vukovara. 3. Dana smo imali priliku poslušati i izlaganje Ane Vukadin o zgradi Željpoh-a, ili Ferimporta, odnosno danas buduće Muzičke Akademije.
Zadnjeg dana druženja u prostorima DAZ-a na Trgu bana Josipa Jelačića, zaključili smo prezentacije zagrebačke arhitekture s jednim od najvećih projekata u Zagrebu Arenom Zagreb, o čijem nastanku nam je govorio Alan Leo Pleština.
Zaključak tjedna nas očekuje u Gliptoteci HAZU u petak u 19:15 prilikom kojeg će se promovirati počasni članovi Društva, a osvrnut ćemo se i na problematike i perspektive planiranja i urbanizma u gradu Zagrebu kroz prezentacije i razgovore. Od nazočnih očekujemoMešu uzvanicima i govornicima biti če izmešu ostalog Ministrica graditeljstva i prostornog uređenja Anka Mrak-Taritaš, gradonačelnik Milan Bandić, Alenka Košiša Čičin-Šain, Dinka Pavelić, Bojan Baletić, Ranka Saračević Würth.
U subotu Dani zagrebačke arhitekture završavaju obilaskom niza poznatih arhitektonskih dijela u gradu od povijesnih, industrijskih zgrada koje tek očekuju prenamjenu i obnovu do recentnih suvremenih realizacija zadnjih godina i minulog građevinskog booma.
Dani zagrebačke arhitekture započeli su 2011. godine predstavljanjem najznačajnijih recentnih arhitektonskih ostvarenja u Zagrebu i predstavljanjem Arhitektonskog vodiča Zagreba autora Aleksandra Lasla. Okupili su preko 200 sudionika. Drugi Dani zagrebačke arhitekture, organizirani u svibnju 2012. godine bavili su se temom stambene arhitekture 21. stoljeća u Zagrebu te su okupili više od 800 sudionika.
Komentari
Ostalo
17 / 05 / 2013 DAZ Ovogodišnji Dani zagrebačke arhitekture donose nam povijesni pregled arhitektonski realizacija u Zagrebu unazad 2 stoljeća u kontekstu ulaska u Europsku uniju te glavnog grada Hrvatske kao srednjoeuropske metropole. Uz mnogobrojna, već spomenuta povijesna djela, koja ćemo imati priliku vidjeti kroz prezentacije, predavanje, kao i u živo na stručnom obilasku u subotu 25. svibnja, na Danim će biti prezentirane i najnovija arhitektonska ostvarenja u gradu.
15 / 05 / 2013 DAZ Najavljujemo 1. dan III. Dana zagrebačke arhitekture, koji će obilježiti zanimljivi pregled legendarnog Aleksandra Lasla koji će nas provesti kroz Klub inžinirah i arhitektah, Oktogon, Umjetnički paviljon, Paromlin, TŽV Gredelj, KuK Vojarne uz crtice iz života arhitekta Viktora Kovačia, oca moderne hrvatske arhitekture. Više o cjelokupnom programu Dana zagrebačke arhitekture (DZA) te o ulaznicama pogledajte na našim ranijim vijestima ovdje.
14 / 05 / 2013 DAZ Približavaju se III. Dani zagrebačke arhitekture koji će se održati o d 20. do 25. svibnja u na više lokacija u Zagrebu. U nastavku pogledajte program i koliko bodova možete dobiti u Programu stalnog stručnog usavršavanja Hrvatske komore arhitekata.
10 / 05 / 2013 DAZ Društvo arhitekata Zagreba priprema treće po redu Dane zagrebačke arhitekture - 135 godina zagrebačke arhitekture u Europi, koji će se održati od 20. 25. svibnja 2013. godine na raznim lokacijama u Zagrebu tematizirajući ove godine presjek kroz zagrebačku povijest arhitekture kao europske metropole. Preliminarni program " Dana " je gotov, a što vas sve uz mnoštvo bodova iz Programa SSU očekuje pročitajte u nastavku.
05 / 05 / 2013 DAZ U Beogradu se od 6. do 8. lipnja održava 8. Belgrade Design Week. Ovogodišnja konferencija pod nazivom INNOVATION2 će se održati u muzeju jugoslavenske povijesti i ugostiti mnogobrojne dizajnere, inovatore, arhitekte te mnoge kreativce iz film, medija, marketinga i mode.
03 / 05 / 2013 DAZ Nakon više mjesečnih napora, koje je predvodila građanska inicijativa 1 POSTOZAGRAD te iza koje su stali mnogobrojni arhitekti, urbanisti, drugi strulnjaci te građani, grad Zagreb će dobiti novi park na Zelenoj potkovi nakon više od stoljeća. Park bi trebao biti spona na tankom mjestu potkove, između Starčevićevog trga i Botaničkog vrta. Radovi na novom fitness parku su već započeli bez javnog natječaja prema projektu arhitekta Branka Silađina.
