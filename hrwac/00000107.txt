Krajobrazni arhitekti / krajobrazne arhitektice istražuju kako prirodni tako i izgrađeni okoliš i prostor te savjetuju prilikom njegovog planiranja, dizajna i upravljanja, ali i kod njegovog očuvanja te planiranja održivog razvoja. Krajobrazni arhitekt / krajobrazna arhitektica može biti samo osoba obrazovana na polju krajobrazne arhitekture. 
Zadaci krajobraznog arhitekta / krajobrazne arhitektice uključuju: 
a) razvoj novih ili poboljšanih teorija, metoda i politike krajobraznog planiranja, projektiranja i upravljanja na lokalnoj, regionalnoj, nacionalnoj i multinacionalnoj razini; 
b) razvoj planova i politike upravljana, te njihovu provedbu i nadzor, kao i razvoj novih ili poboljšanih teorija i metoda za nacionalne parkove i drugih površina namijenjenih očuvanju i rekreaciji; 
c) razvoj novih ili poboljšanih teorija i metoda za promicanje ekološke svijesti te planiranje, projektiranje, restauraciju, upravljanje i održavanje kulturnih i / ili povijesnih krajobraza, parkova, lokacija i vrtova; 
e) doprinos planiranju, estetskom i funkcionalnom dizajnu, te smještaju, upravljanju i održavanju infrastrukture, poput cesta, brana, energetskih i drugih većih razvojnih projekata; f) izradu krajobraznih analiza i procjena uključujući ekološke i vizualne procjene utjecaja obzirom na razvojnu politiku ili tekuće projekte; 
g) pregled lokacija i analizu čimbenika poput klime, tla, flore, faune, površinskih i podzemnih voda i odvodnje; savjetovanje s klijentima i davanje preporuka o načinu i tijeku rada za projekte vezane uz krajobraz i izgrađeni okoliš; 
h) utvrđivanje i razvoj odgovarajućih rješenja vezanih uz kvalitetu i korištenje izgrađenog okoliša u gradskim, prigradskim i ruralnim područjima, te izradu dizajna, planova i radnih crteža, specifikacija rada, procjenu troškova i rokova; 
i) praćenje realizacije i nadzor izgradnje planiranih zahvata kako bi se osigurala usklađenost s planovima, specifikacijama rada, procjenom troškova i rokovima; 
Na temelju prvog nacrta koji je izradio Kongres lokalnih i regionalnih vlasti Europe, Ministarski odbor Vijeća Europe odlučio je osnovati skupinu stručnjaka kojima će, pod okriljem Odbora za kulturnu baštinu te Odbora za aktivnosti Vijeća Europe na području biološke i krajobrazne raznolikosti, biti povjerena zadaća sastaviti Konvenciju o europskim krajobrazima. Kao rezultat ove skupine stručnjaka u kojoj su sudjelovale glavne međunarodne vladine i nevladine organizacije iz područja obuhvaćenog Konvencijom, Odbor ministara Vijeća Europe usvojio je 19. srpnja 2000. godine konačni tekst Konvencije. Konvencija o europskim krajobrazima otvorena je za potpisivanje u Firenci u Italiji 20. listopada 2000. godine u sklopu kampanje Vijeća Europe Europa, zajednička baština. 
Ciljevi Konvencije 
Cilj Konvencije je da promiče krajobraznu zaštitu, upravljanje i planiranje europskih krajobraza te organizira europsku suradnju po pitanjima krajobraza. 
Ovo je prvi međunarodni ugovor čiji je isključivi predmet zaštita, upravljanje i jačanje europskih krajobraza. 
Konvencija se odnosi na cjelokupni teritorij stranaka i obuhvaća prirodna, ruralna, gradska i prigradska područja uključujući kopno, područja kopnenih voda i morska područja. 
Konvencija se osim iznimnima bavi i svakodnevnim krajobrazima, obzirom da imaju odlučujući utjecaj na kvalitetu života te na činjenicu da zaslužuju pažnju u sklopu krajobrazne politike. Mnoga ruralna područja i posebice prigradska područja doživljavaju drastične promjene te zaslužuju veću skrb vlasti i javnosti. 
Ključni aspekt Konvencije je aktivna uloga koju pridaje javnosti u pogledu percepcije i vrednovanja krajobraza. Jačanje svijesti je ključno zbog uključivanja javnosti u odluke koje se odražavaju na njen životni krajobraz. 
Nacionalne mjere 
Prihvaćajući načela i ciljeve Konvencije ugovorne stranke se, poštujući načelo supsidijarnosti, obvezuju da će štititi, upravljati i / ili planirati njihove krajobraze donošenjem niza općih i posebnih mjera. 
To uključuje promicanje sudjelovanja zajednica i javnih vlasti u odlukama koje utječu na krajobraz odnosno regije ili mjesta. 
