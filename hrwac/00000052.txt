I ovog Božića Rotaract klub Zagreb-Sesvete i RNB Confusion Fondation zajedno predstavljaju humanitarni projekt STIPENDIJOM KA DIPLOMI, projekt koji je već sad izrastao u tradiciju. Ovaj Božić Rotaract klub i RNB Confusion Foundation stipendiraju novog talenta, a kupnjom Božićne rakije u vrijednosti od 10 kn pomažete akciju Stipednijom ka diplomi " 
Rotaract klub Zagreb-Sesvete i ove je godine nakon objavljenog natječaja odabrao svog stipendista 
Filip Šijanski, učenik srednje škole Sesvete, odličan je đak, te uspješan sportaš u van nastavnim aktivnostima, kojem je klub nakon dugog vijećanja nad prikupljenim prijavama, na temelju uspijeha i socijalnog statusa odlučio dodijeliti stipendiju u iznosu od 10 000 kuna. 
Novac je prikupljen prodajom božićnih čestitki, a finale akcije održano je na sam Badnjak u jarunskoj Piranhi. 
Ponosni čalnovi kluba na čelu sa predsjednikom Karlom Pokrajčićem, ugovor sa perspektivnim Filipom su potpisali 26. siječnja ove godine, te mu zaželjeli uspješnu godinu, što Filipu, s obzirom na predispozicije, vjerujemo, neće biti problem, a zasluženu novčanu stipendiju će iskoristiti za nabavku računalne i sportske opreme, što će mu uvelike olakšati u daljnjim ambicijama. 
Rotaract klub Zagreb-Sesvete u suradnji s dizajnerskim dvojcem ELFS u zagrebačkom baru Hemingway prikupljao sredstva za kupnju multifunkcionalne informatičke opreme za Hrvatsku Knjižnicu za slijepe osobe. 
Riječ je o majici na kojoj se nalazi veliko srce, s porukom srce, ljubav, ELFS. Majica je izrađena u reljefnom tisku tako da slijepe I slabovidne osobe mogu pročitati poruku majice pomoću Braillovog pisma. Sav prihod od prodaje iste majice namijenjen je kupnji multifunkcionalne informatičke opreme za Hrvatsku knjižnicu za slijepe osobe. 
" Kada su nas kontaktirali iz Rotaract kluba Zagreb-Sesvete, ideja nam se odmah svidjela. No neko smo vrijeme razmišljali o samom dizajnu majice. Najlakše bi bilo napisati ELFS na majicu i prodati je, ali nije poanta u tome. Tako smo odlučili posvetiti majicu 200 - godišnjici rođenja Louis Braille koji je razvio pismo za slijepe, danas popularno zvanu ' brajicu ' ", objašnjava ELFS-ovac Ivan. 
" Srce je napravljeno u reljefnom tisku, a u sredini je u tri reda Brailleovim pismom ispisano ' srce, ljubav, ELFS ', pa slijepe osobe mogu pročitati poruku. Nama ' videćima ' je Brailleovo pismo nepoznanica, pa smo na ovaj način mi stavljeni u poziciju onih koji ne vide ". 
Sudeći po gužvi oko štanda postavljenog ispred bara, a na kojem su se prodavale majice dizajnerskog dvojca Elfs, humanitarna akcija je više nego uspjela. 
Vedre boje kojima je na naravno, izbočenom Brailleovu pismu ispisano srce, ljubav i Elfsi naišli su na simpatije mnogih, pa organizatori iz Rotaract Cluba nisu krili oduševljenje. 
U prenapučenom baru je tijekom prodaje održan glazbeni program, te je nakon uvodnih riječi Ive Šulentić, Mario Perčinić zasvirao didžeridu. Perčinić je tako pridonio ugodnoj i pozitivnoj atmosferi, a izborio se i za glasan aplauz okupljenih. 
