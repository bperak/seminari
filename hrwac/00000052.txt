Kupa vijuga kroz prelijepu dolinu koja se nalazi u samom srcu Gorskog Kotara. Guste šume su se spustile do same kristalno čiste rijeke. Nikada nećemo biti sigurni dali su uzbudljivije brzice koje na našem izletu rijeka stavlja pred nas ili krajolici koji se cijelo vrijeme mijenjaju i ostavljaju nas bez daha svojom ljepotom. Prema vodostaju i prirodi naš rafting program smo podijelili na tri djela, a za obitelji i mlađe raftere pripremili smo " obiteljski rafting ".
RAFTING na KUPI - " Proljetni adrenalin "
Rijeka je divlja i razuzdana. Brzice idu do težinskog razreda IV. Ljepotu same rijeke na žalost zauzeti svladavanjem brzica nećemo ni primijetiti. Posebno ističemo poznatu kajakašku staza " Osilnica " gdje će posada morati dati sve od sebe da je uspješno prođe. Nakon Osilnice slijedi još niz lijepih i uzbudljivih brzica. Onim hrabrijim preporučamo kayake na napuhavanje, koji traže ponešto spretnosti. Kajaci nemaju za razliku od rafting čamca vodiča u samom čamcu, već oni prate grupu u " pravim " kayacima. Na kraju izleta ugrijati ćemo se u prostorijama našeg centra uz ručak, kuhano vino ili čaj i već tradicionalni rafterski grah
Vodostaj je nizak, no voda je ugodno svježa. Priroda sve ljepša. Imamo dovoljno vremena za potpuno uživanje, kupanje, skokove u vodu i odmor. Nekoliko brzica je ostalo tako da nam neće nedostajati ni uzbuđenja. Najhrabriji će poneku brzicu savladati bez čamca, samo u sigurnosnom pojasu. Veliki rafting čamci polako ustupaju mjesto kajacima na napuhavanje. Najljepši način da se osvježite u vrućim ljetnim danima je zasigurno u osvježavajućim vodama rijeke Kupe..
OBITELJSKI RAFTING - RAFTING ZA DJECU
Sad Vi i cijela obitelj možete uživati u ljepoti rafting izleta. Za Vas smo odabrali dio Kupe koji nije zahtjevan te nema većih opasnosti. No duh raftinga se neće izgubiti i dalje će biti uzbudljivo i zabavno. Za male raftere smo pripremili i diplomu kao uspomenu na prvi susret s " divljim vodama ". Ovaj izlet je također pogodan za škole i maturalna putovanja..
