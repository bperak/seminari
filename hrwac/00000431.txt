Novosti
Veličanstvenom zagrebačkom proslavom« 135 godina turizma Hvara », koja je održana u kazalištu Komedija u nedjelju 23. ožujka, svečano je počela svjetska manifestacija u povodu te važne obljetnice turističke tradicije na najsunčanijem i najljepšem hrvatskom otoku.
Stranka Liberalnih demokrata LIBRA na lokalnim izborima u Virovitici, održanim 9. ožujka, osvojila je 7 % glasova za Gradsko vijeće, ostavivši tako iza sebe HNS, HSLS i LS. Predizbornu kampanju pod sloganom« Ambicije za Viroviticu »osmislio je tim Millenium promocije.
6. lipnja 2013. - Erste Plava liga je dječje atletsko natjecanje koje organizira Hrvatski atletski savez u suradnji s generalnim sponzorom Erste Steiermarkische Bank d. d. i Erste Plavi mirovinskim fondovima, a održava se pod visokim pokroviteljstvom Ministarstva znanosti, obrazovanja i sporta. Millenium promocija je komunikacijski partner natjecanja.
Zagreb, 4. lipnja 2013. Millenium promocija ugostila je studente treće godine Visoke poslovne škole u Zagrebu u sklopu terenske nastave kolegija Osnove korporativnih komunikacija, pod mentorstvom Zdeslava Milasa. Studenti su se tako upoznali s radom agencije i dobili zanimljive primjere iz prakse odnosa s javnošću te imali mogućnost iz prve ruke saznati sve što ih je zanimalo iz svijeta odnosa s javnošću.
Zagreb, 27. svibnja 2013. Četvrti Nacionalni forum prigodnog naziva Može se ugostio je Eska Aha, najmlađeg finskog premijera od 1991. do 1995. godine, čovjeka koji je odlučnom politikom, konkretnim mjerama i jasnom vizijom u svega nekoliko godina pobijedio najveću gospodarsku krizu u povijesti Finske te je uveo u Europsku uniju.
Strateško komuniciranje
Pravi savjet u ključnom trenutku
Svojim iskustvom i znanjem o strateškom komuniciranju, klijentima pružamo najrelevantnije informacije i prave savjete što i kako komunicirati u svakoj situaciji. Imamo prave izvore, analiziramo važne sociološke, gospodarske i političke događaje, serviramo klijentu realnu sliku i predlažemo slijedeći potez. Klijentima su na raspolaganju vrhunski profesionalci koji ih vode složenim komunikacijskim tržištem, štite od štetnog publiciteta i snaže njegovu sliku u javnosti.
Korporativno komuniciranje
Maksimalna usklađenost svih komunikacijskih procesa
Za svaku je tvrtku, organizaciju ili instituciju izrazito važno kvalitetno usklađivanje komunikacije sa svim svojim javnostima; internim i eksternim. Svojim iskustvom iz gotovo svih društvenih, političkih i gospodarskih sektora, savjetovat ćemo Vas i operativno pomagati u upravljanju cjelokupnim imidžom Vaše tvrtke ili organizacije, savjetovati kako koordinirati komunikacijske aktivnosti; bilo prema potrošačima, klijentima, poslovnim partnerima ili političkoj javnosti.
Odnosi s medijima
Mediji na Vašoj strani
Važnost i utjecaj medija nitko ne može poreći, oni su izvor informacija kojim se služe Vaši poslovni partneri, klijenti ili potrošači. Mi ćemo Vam prepustiti uhodane kanale kojima pristupamo medijima, za Vas ćemo pripremati medijska priopćenja, pozivnice, demantije i izvješća. Svojim odličnim odnosima s vlasnicima medija, urednicima i novinarima pobrinut ćemo se da Vas mediji pozitivno prate, pratiti što mediji izvještavaju i pravodobno sugerirati što činiti.
Poslovne i političke analize
Prikupljanje podataka tek je polovica obavještajnog posla
Svjesni važnosti i današnje vrijednosti pravih informacija, odjel za analitiku Millenium PR grupe omogućuje lakšu potragu i sistematiziranje informacija koje imaju vrijednost u pet najvažnijih područja djelovanja: mediji, unutarnja politika, malo i srednje gospodarstvo, pridruživanje EU i pretpristupni programi. Naši MPR analitičari prilagođavaju se potrebama svojih klijenata i isporučuju im informacije u željenim rokovima i formatima.
Krizno komuniciranje
Čuvamo leđa Vašoj organizaciji
Niti jedna organizacija ili korporacija nije imuna na krizne situacije, a svaka tvrtka mora biti spremna za neočekivane i nenajavljene krize. Zato imate nas. Kvalitetnom pripremom za krizne situacije imat ćete prijatelja koji će vas pridržati na vjetru. Naši stručnjaci za odnose s javnošću pripremaju analizu rizika, planove za krizne situacije i oporavak nakon takvih situacija. Ugled se stječe teško i mukotrpno, a gubi u samo jednoj pogrešno procijenjenoj kriznoj situaciji.
Product PR
Vaš proizvod na vrhu svijeta
Brojne kompanije i organizacije žive od prodaje svojih proizvoda pa je stoga važnost kvalitetnog i pozitivnog imidža tih proizvoda nepotrebno isticati. Svojim znanjem, iskustvom i kontaktima u medijima, naši savjetnici osmišljavaju i provode komunikacijske programe koji će osigurati kvalitetno pozicioniranje i promociju Vaših proizvoda, sve s osnovnim ciljem pružanja podrške njihovoj prodaji.
Komunikacijski treninzi
Mozak je divna stvar, počinje raditi kad se rodimo, a prestaje kada trebamo govoriti u javnosti
Millenium PR i Coris Educa provode kompletne programe usavršavanja na području komuniciranja. Ovaj segment podrazumijeva kreiranje cjelokupnog edukacijskog programa za vodeće ljude kompanije i zaposlenike koji često nastupaju u javnosti ili medijima. Između ostalog, naučit ćemo Vas i koliko je važno poznavati vještine prezentacije, kako pobijediti strah od javnog nastupa i upozoriti na tehnike učinkovitog pregovaranja.
Event menadžment
Događaj po Vašoj mjeri
U skladu s Vašom poslovnom strategijom, identitetom i imidžom organizacije naš tim osmišljava i organizira važne evente za medije, partnere, potrošače ili klijente. Bez obzira na to je li riječ o lansiranju novog proizvoda ili projekta, proslavi obljetnice, koncertu ili konferenciji za novinare potrebna je profesionalnost i ozbiljnost. Naš event menadžment tim sve će pripremiti i pobrinuti se da događaj mediji poprate, a ciljne javnosti zapamte.
Tražilica
MPR ANALITIKA
" Prikupljanje informacija je samo polovica obavještajnog posla ", rekao je Stevan Dedijer otac " business intelligencea ". MPR Analitika omogućuje Vam lakšu potragu za informacijama koje imaju vrijednost u pet najvažnijih područja djelovanja: mediji, unutarnja politika, malo i srednje gospodarstvo, pridruživanje EU i pretpristupni programi.
