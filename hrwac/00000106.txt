OŠ Josip Pupačić Omiš i SŠ Jure Kaštelan Omiš u suradnji sa Zavodom za javno zdravstvo SDŽ i udrugom Mentor iz Splita, pokrenule su u sklopu školskog preventivnog programa, a u mjesecu borbe protiv ovisnosti, javnu tribinu pod nazivom O alkoholu imaju pravo znati. Zainteresirani mladi i njihovi roditelji mogu dio teme naći u brošuri iz priloga. Uskoro objavljujemo i statističku analizu provedenu u osnovnoj i srednjoj školi o alkoholu i ponašanju učenika. Brošura
Predstavnice Gradskog vijeća Grada Omiša sudjelovale su u radu Konferencije Dijete u gradu i Susretu Dječjih vijeća Hrvatske od 26. - 28. rujna 2012. g. u Zagrebu. Podnijele su detaljno pisano i slikovno izvješće.
Gradonačelnik Grada Omiša donio je odluke o raspisivanju i provedbi izbora za novi saziv Dječjeg gradskog vijeća Grada Omiša. Izbori su zakazani za dan 29. listopada 2010. g. i provesti će se u svim osnovnim školama na području Grada Omiša.
Na svečani način i u nazočnosti predstavnika Grada Omiša, Društva " Naša djeca " Omiš, Ureda pravobraniteljice za djecu, svih osnovnih škola s područja Grada Omiša, kao i novoizabranih vijećnika Dječjeg gradskog vijeća Grada Omiša, održana je dana 20. studenog 2008. g. konstituirajuća sjednica Dječjeg Gradskog vijeća Grada Omiša u prvom sazivu. Istom prigodom je za Dječjeg gradonačelnika Grada Omiša izabran Deni Tomić, učenik V. razreda OŠ " Josip Pupačić " iz Omiša.
Veliki napori članova i voditeljica Dječjeg gradskog vijeća Omiš i Društva Naša djeca Omiš u provedbi Naj-akcije 2012. g. donijeli su Pohvalu za uspješno provedenu akciju koju nam je uručio Središnji koordinacijski odbor u Zagrebu. Ponosni na takav uspjeh zahvaljujemo nositeljima akcije i našim sugrađanima koji su u njoj sudjelovali.
Društvo Naša djeca i Dječje gradsko vijeće iz Omiša sudjelovalo je povodom Međunarodnog dana mira, 21. rujna 2012. g. u nacionalnoj kampanji Hrvatska volontira. Dječje vijećnice Marija Pavlić, Rita Ratković, Lukrecija Bašić, Ana Bulat i Lea Tokić su pod vodstvom svoje voditeljice prof. Ivane Vlahović organizirale i provele akciju pod nazivom Bajke putuju srcem od djece djeci "..
Koordinacijski odbor za provedbu Akcije " Grad Omiš - prijatelj djece " na svojoj je 7. sjednici od 6. svibnja 2010. g. razmatrao potrebu nastavljanja postupka za stjecanje počasnog naziva " Grad Omiš-prijatelj djece " te druge programe od značaja za skrb o djeci na lokalnoj razini u 2010. godini. Odluke
Društvo naša djeca Omiš tradicionalno treći put za redom obilježava Dječji tjedan. U ovogodišnjoj manifestaciji sudjeluju djeca Grada Omiša koja pohađaju Dječji vrtić Omiš, vrtić Čarobni pianino, OŠ Josip Pupačić, Dječje gradsko vijeće Grada Omiša, volonteri DND i Grad Omiš.
22 / 04 / 2009
Rolo-biciklijada 2009. g.
Društvo Naša djeca Omiš organiziralo je već tradicionalnu Rolo-biciklijadu na Dan planete zemlje 22. travnja 2009. godine. Poruka akcije je sigurnost djece u prometu, policija prijatelj u zajednici i očuvanje okoliša. Više...
Godišnja skupština Društva " Naša djeca " Omiš održati će se dana 26. siječnja 2009. g. u 18,00 sati na adresi Ulica F. Benkovića br. 1. u Omišu (iznad PBZ). Kroz predloženi dnevni red razmatrati će se izvješće o radu za 2008. g., te plan i program rada za 2009. g.
Dječji tjedan je tradicionalna godišnja akcija i manifestacija posvećena djeci. Cilj Dječjeg tjedna je usmjeriti pozornost najšire javnosti prema potrebama i mjestu djece u društvu. U organizaciji Društva " Naša djeca " Omiš obilježiti će se Dječji tjedan na području Grada Omiša od 6. - 12. listopada 2008. g. Program...:
17 / 04 / 2008
Besplatan tečaj za roditelje djece 3 - 6 mjeseci starosti
Društvo Naša djeca u Omišu organizira u suradnji s UNICEF-om besplatan tečaj za roditelje djece 3 - 6 mjeseci starosti pod nazivom Baby Fitness, u srijedu, 23. travnja o. g. s početkom u 17 sati, u prostorima Specijalističke pedijatrijske ordinacije dr. Ksenija Vulić, adresa: Četvrt Ž.Dražojevića 5, Omiš. Predbilježbe na mobitel: 091 53 67 158
12.2.2008.
Gradonačelnik Grada Omiša sazvao je prvu konstituirajuću i radnu sjednicu Koordinacijskog odbora za provedbu Akcije " Gradovi i općine - prijatelji djece ". Sjednica će se održati dana 20. veljače 2008. g. (srijeda) u 9,00 sati u prostorijama gradske uprave na adresi: Trg kralja Tomislava br. 5 / 1. u Omišu. Tekst poziva može se vidjeti...
Na Osnivačku skupštinu Društva Naša djeca Grada Omiša održanu 28. siječnja 2008. g. pristupio je veći broj zainteresiranih građana te predstavnika društvenih organizacija javnog i civilnog sektora koje djeluju na području Grada Omiša.
Dijeleći zajedničko stajalište da je ulaganje u djecu jedini isplativi dobitak za naše društvo, nazočni su prihvatili prijedlog Inicijativnog odbora da se nakon nekoliko uspješno provedenih neformalnih manifestacija (" Vole te grade tvoja dica " i " Prvi dječji advent u Omišu ") ubuduće nastavi s organiziranom aktivnošću namijenjenoj dobrobiti djece.
Društvo je dragovoljna, edukativna i humanitrarna udruga u kojoj građani, roditelji i prijatelji djece promiču aktivnosti s djecom u njihovom slobodnom vremenu i u skladu s njihovim željama i interesima, a radi ostvarivanja svekolikih prava djece utvrđene međunarodnim konvencijama, nacionalnim strategijama i dobrim običajima.
Grad Omiš je ovim dobio značajnog čimbenika i suradnika u provedbi Akcije " Gradovi i općine - prijatelji djece " kojoj se nedavno i sam priključio.
Pozivaju se svi zaineresirani građani i pravne osobe da uzmu učešća u djelovanju Društva u skladu sa svojim mogućnostima. Kontakt osoba je tajnica Društva gđa. Sandra Nikšić Mitrović na mob.tel. 098 542388.
