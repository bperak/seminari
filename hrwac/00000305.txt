Seminar je namijenjen osobama koje su angažirane na projektima kao članovi projektnog tima ili kao voditelji projekata. Onima koji su imali prilike raditi na projektima to će biti prilika da sistematiziraju svoja znanja i iskustva koja su stekli i da razmotre probleme s kojima se najčešće susreću pri radu na projektima. Polaznici koji do sada nisu radili na projektima upoznat će se s metodom projektnog rada, temeljnim principima i najčešće korištenim tehnikama.
CILJEVI
Polaznici će po završetku seminara imati razumijevanje projektnog rada, tehnika i metoda koje se pritom koriste, bit će upoznati s terminologijom koja se koristi u projektnom radu po cijelom svijetu i bit će sposobni samostalno izraditi plan manje složenog projekta.
Radionica: U manjim grupama, kroz niz radionica polaznici će imati priliku izraditi cjeloviti plan projekta po fazama. U svakoj grupi odabrat će se po jedan projekt na kojem će grupa raditi kroz više modula. U prvoj radionici polaznici imaju zadatak definirati svrhu odabranog projekta i ciljeve prema SMART principu.
Razrada strukture poslova na projektu - WBS
Definicija aktivnosti na projektu
Grupiranje aktivnosti oko očekivanih rezultata
Izrada strukture poslova
Izrada opcionalnih struktura poslova
Radionica: Na prije definiranom projektu polaznici će pripremiti dva alternativna WBSa.
Dinamika i rokovi na projektu
Procjena trajanja aktivnosti
Usklađivanje redoslijeda aktivnosti
Mrežno planiranje
Gantogram
Kontrolne točke
Radionica: U radnim grupama na temelju ranije definiranih ciljeva i strukture aktivnosti, polaznici pripremaju vremenski plan projekta i rokove.
