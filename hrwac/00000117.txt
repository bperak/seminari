Putnik je osoba koja pribavlja turističku uslugu, osoba za čiji se račun i / ili u čije ime se pribavlja turistička usluga ili blo koja osoba na koju se prenese pravo korištenja turističke usluge i istovremeno osobno poduzima putovanje. 
Ugovor ugovor o organiziranju putovanja, kojeg su Organizator putovanja, odnosno druga od njega ovlaštena osoba, i Putnik zaključili u svrhu realizacije putovanja prema eksplicitno određenom Programu putovanja ili prema individualnom programu putovanja. 
Paket aranžman je unaprijed utvrđena kombinacija od najmanje dvije pojedinačne usluge koje se sastoje od prijevoza, smještaja ili drugih turističkih i ugostiteljskih usluga koje čine cjelinu, a pružaju se u vremenu dužem od 24 sata ili uključuju barem jedno noćenje te se prodaju po ukupnoj, unaprijed utvrđenoj cijeni. 
Program putovanja je svaki objavljeni promidžbeni materijal koji se odnosi na točno određeni Paket aranžman kojim je ujedno i opisan plan putovanja te u tom pogledu, i kao takav predstavlja opću ponudu Organizatora putovanja koji sklapanjem Ugovora čini sastavni dio tog Ugovora, pod uvjetom da samim Ugovorom nije što drugo određeno. 
Ostale usluge su sve usluge koje nisu definirane kao Paket aranžman 
2. Sadržaj aranžmana 
Organizator putovanja jamči izvođenje programa prema opisu aranžmana u programu koji on organizira i koji je Putnik primio. Sadržaj aranžmana organizator će ostvariti u potpunosti i na opisani način, osim u slučaju izuzetnih okolnosti odnosno više sile (rat, nemiri, štrajkovi, terorističke akcije, sanitarni poremećaji, elementarne nepogode, intervencije nadležnih vlasti i sl.). 
3. Prijave i uplate 
Prijave za putovanje primaju se u poslovnici organizatora putovanja, putem sredstava komunikacije kao i u poslovnicama agencija koje on ovlasti. Prilikom prijave putnik je dužan podastrijeti sve podatke ili dokumente koje zahtijeva određeni program putovanja. Organizator putovanja imao prvo zatražiti i zadržati preslike dokumenata ukoliko je to potrebno za realizaciju ugovora. U slučaju da Ugovaratelj putovanja odnosno Putnik ne dostavi tražene podatke putovanja u roku i na način naveden u zahtjevu organizatora smatra se da je odustao od ugovora. 
Ugovaratelj putovanja odnosno Putnik je odgovoran za svu štetu koja za njega ili Organizatora putovanja nastane zbog davanja netočnih i / ili nepotpunih podataka odnosno dokumenata. 
Prilikom prijave putnik uplaćuje 30 % vrijednosti aranžmana, a razlika do pune cijene uplaćuje se najkasnije 30 dana prije početka putovanja. 
Za rezervacije na upit " uplaćuje se akontacija od 200 kn. U slučaju potvrde rezervacije, taj iznos se uračunava u cijenu aranžmana. U slučaju nemogućnosti potvrde rezervacije, organizator vraća iznos akontacije u cijelosti. Ne prihvati li putnik potvrđenu rezervaciju učinjenu prema njegovom zahtjevu, organizator zadržava uplaćenu akontaciju za pokriće troškova rezervacije. 
Na dan prijave, putnik potpisuje ugovor o organiziranju putovanja, te njegovim potpisivanjem prihvaća sve uvjete navedene u ovim uvjetima, što postaje pravna obveza za putnika i organizatora. 
4. Sadržaj i cijena aranžmana 
Sadržaj aranžmana i cijena aranžmana uključuje sve što je organizator putovanja naveo u programu putovanja. 
Posebne usluge su usluge koje nisu uključene u cijenu aranžmana pa ih stoga putnik posebno plaća. Ove se usluge moraju zatražiti prilikom prijave i doplaćuju se na cijenu aranžmana. Fakultativne i posebne usluge koje putnik zatraži tijekom trajanja putovanja plaćaju se turističkom pratitelju ili predstavniku organizatora putovanja u valuti zemlje u kojoj se usluga pruža. 
Organizator zadržava pravo promjene objavljenih cijena u slučaju promjene cijena smještaja, prehrane, prijevoznih i drugih usluga, odnosno u slučaju promjene vrijednosnog odnosa valuta koje su osnova za izračunavanje cijene aranžmana. Za povišenje cijene aranžmana do 10 % nije potrebna suglasnost putnika (povećanje se obračunava na sve dijelove uplate). U slučaju povišenja većeg od 10 %, putnik ima pravo raskinuti ugovor bez troška otkaza, najkasnije u roku od dva dana od dostavljene pismene obavijesti. Ne otkaže li putnik u navedenom roku, znači da je suglasan s novom cijenom aranžmana. 
5. Opis usluga i kategorizacija 
Ponuđeni smještajni objekti, objekti prehrane, prijevozna sredstva i dr. opisani su prema službenoj kategorizaciji mjesne turističke organizacije u vrijeme izdavanja programa. Standardi smještaja, prehrane, usluga i dr. pojedinih mjesta i zemalja su različiti i nisu usporedivi. 
Informacije koje putnik dobije na prodajnom mjestu ne obvezuju organizatora u većoj mjeri nego obavijesti navedene u programu putovanja. 
6. Izmjena programa 
Organizator putovanja ima pravo izmjeniti program ukoliko nastupe nepredvidive izvanredne okolnosti, koje nije moguće izbjeći ili otkloniti (navedeno u točki 1). Ugovoreni smještaj može se zamijeniti samo smještajem u objektu iste ili više kategorije, a na teret organizatora. 
7. Posebne napomene za pustolovna putovanja i ostale pustolovne usluge 
Pustolovna putovanja i ostale pustolovne usluge karakterizirane su kao putovanja i usluge koje izlaze izvan okvira uobičajenih turističkih aranžmana, te su, s obzirom na određeni stupanj nepredvidivosti same provedbe istog, u izvedbi navedenog programa putovanja moguća odstupanja od predstavljenog programa, a uslijed izvanrednih okolnosti na koje i na čiji slijed i posljedice organizator putovanja nije u mogućnosti utjecati. 
Pod navedenim izvanrednim okolnostima podrazumijeva se sljedeće: promjene vremenskih uvjeta, elementarne nepogode, intervencije lokalnih vlasti, neispunjenje i / ili manjkavo ispunjenje obveza lokalnih davatelja usluga i sl. Lokalni običaji, standardi smještaja, prehrane, sigurnosnih službi, transportnih i drugih usluga pojedinih mjesta i zemalja mogu biti lošiji i / ili se bitno razlikovati od uobičajenih standarda pružanja, odnosno kvalitete istih. 
Organizator putovanja zadržava, bez prethodne najave, pravo promjene programa u slučaju nastupa navedenih i njima sličnih izvanrednih okolnosti koje se ne mogu predvidjeti, izbjeći ili otkloniti. 
S obzirom da su pustolovna putovanja i ostale pustolovne usluge / aktivnosti, uobičajeno izvan granica svakodnevnih uvjeta i načina života koji većina ljudi upražnjava, potrebno je da putnik odnosno korisnik usluga, pažljivo i striktno slijedi upute dobivene od organizatora. 
Putnik-korisnik je obavezan prije određenih aktivnosti sudjelovati u sigurnosnoj i tehničkoj obuci klijenata koju će održati instruktori organizatora. Na taj se način odgovornost sudjelovanja ravnopravno dijeli između organizatora i putnika-korisnika. 
Putnik-korisnik je dužan pravovremeno obavijestiti organizatora putovanja o svim činjenicama u pogledu svog zdravlja, navika i stanja koje bi mogle ugroziti odvijanje putovanja (ako iz zdravstvenih i drugih razloga traži određenu vrstu hrane, boluje od kronične bolesti, alergija, paničnih fobija i sl.). 
8. Pravo organizatora putovanja na otkaz 
Organizator može otkazati aranžman potpuno ili djelomično ako prije ili za vrijeme njegova trajanja nastupe izvanredne okolnosti koje se ne mogu izbjeći niti otkloniti, a da su iste nastupile u vrijeme objave i prodaje programa bile bi opravdan razlog da organizator program ne objavi i ne primi prijave aranžmana. 
Organizator također može otkazati aranžman u slučaju da se ne prijavi neophodan broj putnika predviđen za određeni aranžman. Uz program svakog aranžmana organizator putovanja objavljuje minimalan broj putnika. Organizator je dužan sve kupce izvijestiti o otkazu najmanje 5 dana prije početka aranžmana te im vratiti cjelokupan uplaćeni iznos aranžmana. 
9. Odustajanje putnika od putovanja 
Želi li putnik otkazati putovanje, mora to učiniti u pismenom obliku. Datum pismenog otkaza predstavlja osnovu za obračun otkaznih troškova prema sljedećoj ljestvici: 
- za otkaz do 30 dana prije puta organizator naplaćuje 10 % cijene aranžmana, a najmanje 200 kuna, - za otkaz od 29 do 22 dana prije puta 25 %, - za otkaz od 21 do 15 dana prije puta 40 %, - za otkaz od 14 do 8 dana prije puta 80 %, - za otkaz od 7 do 0 dana prije polaska na put organizator će naplatiti 100 % cijene aranžmana, - ako se putnik ne pojavi ili otkaže aranžman nakon njegova početka, organizator će naplatiti cjelokupni iznos aranžmana. 
Kada su stvarno nastali troškovi ili kada je udio u fiksnim troškovima grupe veći od onih u navedenoj ljestvici, organizator putovanja zadržava pravo naplate stvarno nastalih troškova. Navedeni troškovi otkaza primijenjuju se na promjene nadnevka polaska ili smještajnog objekta, kao i na sve druge bitne promjene. 
10. Obveze organizatora putovanja 
Organizator je dužan brinuti o provedbi usluga kao i o izboru izvršitelja usluga pažnjom dobrog organizatora te brinuti o pravima i interesima putnika suglasno dobrim običajima u turizmu. Organizator je dužan putniku pružiti sve navedene usluge za pojedini aranžman u programu i odgovara putniku zbog možebitnog neizvršenja usluga ili dijela usluga. 
Organizator isključuje svaku odgovornost u slučaju promjena i neizvršenja usluga prouzročenih višom silom (točka 1) ili kašnjenjem prijevoznih sredstava za koje prijevoznik ne odgovara prema pozitivnim propisima i međunarodnim konvencijama. U ovim slučajevima, sve dodatne troškove podmiruje putnik 
U slučajevima nepoštivanja ovih obveza, putnik odgovara organizatoru za učinjenu štetu. 
11. Obveze putnika 
- posjedovati valjane putne isprave. Troškove gubitka ili krađe dokumenata tijekom putovanja snosi putnik. Ako je za neko putovanje potrebna viza, organizator putovanja može, na zahtjev putnika i kada je to moguće, uz nadoplatu posredovati u njenom pribavljanju. Organizator putovanja ne jamči ishođenje viza; 
- cijepiti se i posjedovati potvrde i dokumente o cijepljenju za putovanja u zemlje za koje je ono potrebno prema propisima Svjetske zdravstvene organizacije. U tom slučaju putnik prilaže liječničku potvrdu. Neposjedovanje ovih dokumenata kao i / ili neispravnost putnih isprava koje dovede do odustajanja od putovanja ili nemogućnosti nastavka putovanja ne obvezuju organizatora putovanja te se obračunavaju otkazni troškovi iz točke 7; 
- poštivati carinske i devizne propise Republike Hrvatske, kao i država u kojima boravi tijekom putovanja; 
- pridržavati se kućnog reda u svim posjećenim objektima i prijevoznim sredstvima te surađivati s izvršiteljima usluga u dobroj namjeri i svojim postupcima ne ugrožavati redovno i nesmetano odvijanje Programa putovanja. U slučaju da Putnik svojim ponašanjem uzrokuje štetu davatelju usluge u smještajnom objektu ili sredstvu prijevoza odnosno onemogućava redovno i nesmetano odvijanje Programa putovanja dužan je takvu štetu odmah otkloniti odnosno nadoknaditi oštećenom pri čemu je u obvezi surađivati s davateljem tih usluga i Organizatorom putovanja; 
12. Prtljaga 
Prtljaga se prevozi na putnikov rizik, stoga se preporuča osiguranje prtljage kod osiguravajućeg društva. Organizator putovanja nije odgovoran za uništenu ili izgubljenu prtljagu, kao ni za krađu prtljage ili dragocjenosti u hotelu (preporuča se najam sefa). Prijavu za oštećenu ili izgubljenu prtljagu putnik upućuje prijevozniku ili recepciji smještajnog objekta, ovisno gdje su oštećenje ili gubitak nastupili. 
13. Putno osiguranje 
U skladu sa Zakonom o pružanju usluga u turizmu (U daljnjem tekstu Zakon), djelatnici agencije u kojoj se uplaćuje aranžman obvezni su putniku ponuditi " paket " putnog osiguranja koji se sastoji od zdravstvenog osiguranja putnika tijekom boravka u inozemstvu te osiguranja prtljage, osiguranja od posljedica nesretnog slučaja i osiguranja od otkaza putovanja. Prihvaćanjem ugovora o organiziranju putovanja, koji čine i ovi uvjeti putovanja, kupac potvrđuje da mu je bio ponuđen " paket " putnih osiguranja. 
Ukoliko kupac nije izričito ugovorio sobu / apartman s posebnim odlikama, prihvatit će bilo koju sobu / apartman službeno registriranu za izdavanje i opisanu u katalogu i cjeniku dotičnog objekta. 
15. Rješavanje prigovora 
Ako su usluge iz programa nepotpuno ili nekvalitetno izvršene, putnik može zahtijevati razmjernu odštetu tako da priloži pismeni prigovor. Svaki putnik - nositelj ugovora - ima pravo prigovora zbog neizvršene ugovorene usluge. Svaki putnik - nositelj ugovora - prigovor podnosi zasebno. 
- odmah, na samome mjestu, putnik reklamira neodgovarajuću uslugu kod turističkog pratitelja odnosno predstavnika organizatora, a ako ga nema, kod izvršitelja usluga. Ako putnik na samome mjestu ne prihvati ponuđeno rješenje prigovora koje odgovara uplaćenoj usluzi, organizator neće uvažiti naknadnu putnikovu reklamaciju niti na nju odgovoriti. 
- ako uzrok prigovoru ne bi bio otklonjen, putnik s turističkim pratiteljem ili predstavnikom organizatora ili izvršiteljem usluga o tome sastavlja pisanu zabilješku u dva primjerka koju obojica potpisuju. Putnik zadržava jedan primjerak ove zabilješke. 
- najkasnije 8 dana po povratku s puta putnik predaje pismeni prigovor u prodajnom mjestu gdje je uplatio aranžman te prilaže pisanu zabilješku koju je potpisao predstavnik i možebitne račune za dodatne troškove. Organizator će primiti u postupak samo potpuno dokumentirane pritužbe koje primi u roku 8 dana. 
- organizator je dužan donijeti pismeno rješenje na ovaj prigovor u roku 20 dana po primitku prigovora u prodajnom mjestu. Organizator može odgoditi rok rješenja pritužbe zbog prikupljanja informacija i provjere navoda žalbe kod davalaca usluga, najviše za još 15 dana. Organizator će rješavati samo one pritužbe kojima se uzrok nije mogao otkloniti u mjestu odmora. 
- dok organizator ne donese rješenje, putnik se odriče posredovanja bilo koje druge osobe, arbitraže nezavisnih tijela, sudske ustanove ili davanja informacija u javna i ostala glasila. 
16. Nadležnost suda 
U smislu točke 13 ovih uvjeta, kupac usluge iz dotičnog programa ima pravo reklamacije kod organizatora programa. Ukoliko kupac nije zadovoljan rješenjem organizatora, ima pravo na sudsku arbitražu. Za takav slučaj ugovara se nadležnost suda u mjestu sjedišta odgovornog organizatora. 
17. Završne odredbe 
