News
Zagreb, 05. lipnja 2008. - Mlade nade hrvatske znanosti imat će još jednu priliku provesti svoj ljetni odmor proširujući svoja znanja i otkrivajući nevjerojatan svijet prirodoslovlja.
Drugi edukativni kamp " Bistra istraživači " u kojem sudjeluju učenici sedmog i osmog razreda iz svih krajeva Hrvatske održat će se od 12. do 19. srpnja 2008. godine u Znanstveno edukacijskom centru Višnjan pod vodstvom Korada Korlevića. Kroz ovaj edukativni kamp Bistra nastavlja ulagati u poticanje razvoja mladih kroz znanost, kreativnost i odgovorno vodstvo.
Edukativni kamp Bistra istraživači program je namijenjen osnovcima koji žele upoznati svijet znanosti i tehnologije na nov i zanimljiv način, kroz igru i vođeno istraživanje pojava u prirodi. Također, kroz izradu projekata s područja astronomije, fizike, biologije, kemije i drugih znanosti, koji potiču kreativni pristup rješavanju problema i usvajanje temeljnih vještina i metoda " znanstvenog mišljenja ", nudi iskustveno učenje o temeljnim znanstvenim pojmovima i metodama rada.
Da je ovaj način učenja plodonosan, pokazali su i prošlogodišnji rezultati učenika petih i šestih razreda koji su svojim radom ukazali na nova saznanja u svijetu znanosti. Tako su mali arheolozi našli su novi prapovijesni lokalitet u Klabušacu u blizini Višnjana, mali kemičari istraživali su čistoću vode na raznim lokalitetima te analizirali biološko zagađenje nekoliko jama i špilja u okolici Višnjana, gdje su pronašli lokacije s pojačanim zagađenjem što su prijavili nadležnima. A mali su fizičari napravili solarni balon s porukom.
Povodom predstavljanja ovogodišnjeg kampa Korado Korlević je izjavio: " Znanstveno-edukacijski centar Višnjan je već dugi niz godina ključno mjesto dodatnog obrazovanja nadarene djece u Hrvatskoj. Naš sustavni rad prepoznali su i mnogi ugledni znanstvenici te, što je još važnije, učenici iz cijele Hrvatske pa i svijeta. Drago mi je što je vrijednost našeg kampa prepoznala i Bistra. Naime, voda je jedan od najvažnijih faktora za pravilno planiranje ekspedicija, funkcioniranje organizma i ispravno donošenje zaključaka. "
Kao socijalno odgovoran partner u zajednici Coca-Cola Beverages Hrvatska kroz svoju robnu marku Bistra ulaže u programe koji su usmjereni djeci i mladima. Cilj takve podrške je poticanje razvoj mladih kroz znanost, kreativnost i odgovorno vodstvo. Stoga je podrška edukativnom kampu u Višnjanu bila logičan slijed Bistrinih aktivnosti na tom području. Voda čini gotovo dvije trećine ljudskog organizma, od čega se 60 % nalazi u stanicama, a ostatak u međustaničnim prostorima. Samim tim ima presudnu ulogu u fiziološkom razvoju i svakodnevnom funkcioniranju ljudskog tijela, pa tako i mozga, koji je ključan za mlade Bistra istraživače.
Kontakt
Odjel za komunikacije i odnose s javnošću Coca-Cole HBC Hrvatska d. o. o.
