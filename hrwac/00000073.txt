Svi naši djelatnici koji rade na spašavanju podataka su iskusni tehničari ili inženjeri, koji su uz to prošli i opsežnu I. R. S. (International Recovery Service) edukaciju i certifikaciju u Micro Management edukacijskom centru u Italiji. (više) 
Usluga koju nudimo se trenutno odnosi na povrat podataka s tvrdih diskova ATA ili SATA sučelja. 
Usluga je podijeljena u dvije cjenovne kategorije, koje ovise o kompleksnosti problema na korisnikovom disku. 
Kategorija A - Cijena usluge iznosi 795,00 kn (s PDV-om) Spašavanje podataka sa pogođenim jednostavnijim logičkim kvarovima, te svako spašavanje podataka koje je moguće obaviti u relativno kratkom vremenu. Usluga uključuje optičke medije na koje se spašeni podaci pohranjuju do veličine 4.5 GB (1 DVD medij). 
Kategorija B (Standard) - Cijena usluge iznosi 2.495,00 kn (s PDV-om) Spašavanje podataka s diskova koji zahtjevaju kompleksnu logičku ili fizičku rekonstrukciju, te spašavanje koje traži veliki vremenski angažman. Standardno vrijeme čekanja je do 45 dana.Usluga uključuje optičke medije na koje se spašeni podaci pohranjuju do veličine 4.5 GB (1 DVD medij). 
Dodatne mogućnosti 
Osim ove dvije kategorije, korisnik ima mogućnost odabrati opcije: 
Što je još korisno znati o spašavanju podataka? 
Spašavanje podataka je vrlo kompleksna djelatnost. Do podataka se ponekad može doći bez većih problema (kategorija A), teško i uz uporabu specijaliziranih uređaja i softvera (kategorija B) ili nemoguće. U slučaju da ne možemo doći do podataka nema nikakvih naplata, a korisniku se vraća njegov disk. 
Prije detaljne dijagnostike, vrlo je teško procijeniti u koju kategoriju spada kvar na vašem disku. 
Spašavanje podataka sa diskova često zahtijeva prethodni " popravak ", tj. rekonstrukciju diska, što uključuje i fizičko rastavljanje. Ovo se generalno kosi sa jamstvenom politikom proizvođača diskova. Ukratko, ukoliko imate bitne podatke na neispravnom disku koji je inače u jamstvu, odvagnite jesu li vam bitniji podaci ili zamjena diska u jamstvu, jer ponekad nije moguće imati oboje. 
I vi možete pomoći u spašavanju vaših podataka Sa neispravnih diskova često nije moguće spasiti baš sve podatke. Ako znate koje točno podatke trebate (lokaciju ili sadržaj), možete drastično povećati vjerojatnost uspješnog spašavanja. Osim navedenih, svaka informacija nam može biti korisna: broj i vrsta particija, korišteni file sistem, tipovi datoteka koje trebate, pa čak i informacije o okolnostima koje su dovele do gubitka podataka, mogu nam znatno pomoći. U djelatnosti spašavanja podataka, informacija je najbitnija. 
Rekonstruirani (popravljeni) disk se više ne smatra sigurnim medijem, bez obzira na ishod spašavanja. U nekim slučajevima disk nakon popravka ili rekonstrukcije funkcionira sasvim normalno. Svejedno, ne savjetuje se više njegovo dalje korištenje, osobito ne za čuvanje važnih podataka. Vaše diskove dobit ćete natrag nakon korištenja usluge. 
Nakon uspješne usluge spašavanja, vaše podatke čuvamo još 7 kalendarskih dana, za slučaj da vam se ponovi nezgoda sa gubitkom podataka, npr. tokom transporta. 
