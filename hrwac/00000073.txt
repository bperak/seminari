Ranijih godina 20. stoljeća dogodio se napredak u oralnom zdravlju. Unatoč izuzetnim promjenama posljednjih desetljeća, milijuni ljudi širom svijeta nisu imali pogodnosti za socijalno-ekonomski razvoj i znanstveni napredak da bi poboljšali brigu o zdravlju i kvaliteti života. Proteklo desetljeće je desetljeće značajnih promjena u međunarodnom napretku zdravlja i otkriva se uzrok i posljedica lošeg zdravlja te se ono mijenja i napreduje. Socijalno-ekonomska i zdravstvena politika značajno su djelovale i dokazano je bolje zdravstveno postignuće. Osim toga uključena je briga o oralnom zdravlju u zdravstveni sustav te je tako dobila svoju ulogu. Posebno napreduju zemlje u razvoju, a i sve veći broj razvojnih organizacija i privatnih zaklada postaju aktivni u zdravstvenom sektoru. 
Svake godine 26. lipnja Ujedinjeni narodi obilježavaju Međunarodni dan borbe protiv zlouporabe droga i nezakonitog prometa drogama kako bi podigli svijest o ovom važnom problemu. Ovogodišnja tema je " Kontrolira li droga tvoj život? ". Posljedice ovisnosti utječu na sve nas, na pojedince, obitelji i čitavo društvo. Povećan rizik za razvijanje ovisnosti imaju tinejdžeri i mladi odrasli. Prevalencija korisnika droge kod mladih je dvostruko veća nego u općoj populaciji. U ovom životnom razdoblju javlja se jaka želja za eksperimentiranjem s drogom, a samopoštovanje je često nisko. Korisnici droge su često neinformirani o posljedicama ili nedovoljno svjesni zdravstvenih opasnosti. 
Milijuni osoba diljem svijeta duguju svoj život onima koje nisu nikada sreli - darivateljima krvi. Unatoč tome milijuni osoba još uvijek ne mogu dobiti krv kada je trebaju. Svjetski dan darivatelja krvi obilježava se 14. lipnja svake godine i pruža jedinstvenu priliku da zahvalimo onima koji daruju krv, te da podignemo razinu svijesti o važnosti darivanja krvi. 
Svjetski dan zaštite okoliša obilježava se na obljetnicu održavanja Konferencije o okolišu Ujedinjenih naroda u Stockholmu (1972.), na kojoj je prihvaćen Program zaštite okoliša Ujedinjenih naroda (UNEP). Ujedinjeni narodi, obilježavajući ovaj dan, potiču svijest o okolišu i povećavaju političku pozornost ovoj važnoj temi. 
19. svibnja se obilježava Svjetski dan hepatitisa kao dio kampanje koju je pokrenuo Svjetski savez hepatitisa 2008 godine. Cilj obilježavanja ovog dana je podizanje svjesnost o hepatitisu B i C. Dugoročni je cilj spriječavanje širenja ovih bolesti, te poboljšanje kvalitete života već oboljelih. Tema ovogodišnje kampanje je " Jesam li ja broj 12? " koja želi javnosti predstaviti šokantnu statistiku da 1 od 12 ljudi širom svijeta živi s hepatitisom B ili C, ili je izložen toj bolesti. Kampanja zahtjeva definiranje međunarodnih standarda probira, dijagnosticiranja i liječenja oboljelih od hepatitisa, kao i dodjelu sredstava iz fondova Europske unije za daljnje istraživanje ovih bolesti. 
Od siječnja 2008. godine Služba za zdravstvenu ekologiju provodi obavljanje stručnih usluga potrebnih za analizu opasnosti i kritičnih kontrolnih točaka, radi utvrđivanja odgovarajućih preventivnih i kontrolnih mjera koje se odnose na higijenu i zdravstvenu ispravnost hrane (Zakon o hrani NN 46 / 07, čl. 50, čl. 51 i čl. 134; Pravilnik o higijeni hrane NN 99 / 07, čl. 5). 
Svjetski tjedan promocije dojenja svake se godine obilježava u više od 120 zemalja. Svjetska zdravstvena organizacija i UNICEF su u kolovozu 1990. donijeli deklaraciju kojom se potiče zaštita, promocija i potpora dojenja. 
Dojenje je najbolji način osiguravanja potrebnih nutrijenata dojenčetu. Svjetska zdravstvena organizacija preporučuje započinjanje dojenje u prvim satima nakon poroda, dojenje do šestog mjeseca života, te dojenje uz nadohranu do druge godine života i duže. 
