Natjecanja i smotre
Voliš pisati pjesme i priče, zanima te hrvatski jezik, želiš naučiti što više? Prijavi se na neku od mnogobrojnih smotri, natjecanja, manifestacija, škola... Tamo ćeš provjeriti koliko znaš ili dobiti dodatna znanja, a sigurno steći i nova poznanstva s učenicima koji imaju slične interese. Sretno
Susret hrvatskoga dječjega duhovnoga stvaralaštva â žStjepan Kranjčićâ ť jedini je natječaj za dječje duhovno književno i likovno stvaralaštvo na nacionalnoj razini u Republici Hrvatskoj za djecu osnovnih škola. Nazvan je prema križevačkom župniku na glasu svetosti Stjepanu Kranjčiću koji je i sam pisao književne radove katoličke tematike.
Natječaj su organizatori, Osnovna škola Ljudevita Modeca i Udruga za promicanje znamenitih Križevčana â žDr. Stjepan Kranjčićâ ť, raspisali na krilima uspješnoga natječaja i književnoga susreta za duhovnu književnost na nacionalnoj razini za odrasle - Susreta hrvatskoga duhovnoga književnoga stvaralaštva â žStjepan Kranjčićâ ť koji se u Križevcima održava od 2009. godine.
Dani medijske kulture započeti su 2003. kao seminar namijenjen učenicima koji vole domaće filmove te učitelje i profesore koji njeguju filmsku kulturu bilo u nastavi, bilo u izvannastavnim ili izvanškolskim aktivnostima. Uz projekcije značajnih hrvatskih filmskim ostvarenja, učenici imaju priliku uživo porazgovarati s najvećim hrvatskim redateljima o nastanku njihovih filmova koji su ušli u povijest. Od 2006. promijenjena je koncepcija pa se organiziraju različite radionice (lutkarska, filmska, recitatorska, strip).
Novigradsko proljeće
Novigradsko proljeće je Škola stvaralaštva za darovite učenike i učitelje. Školu stvaralaštva osnovao je Mirko Todorić, a započela je s radom na otoku Pagu u Novalji prije 32 godine pod nazivom " Listopad u Novalji " i održavala se u tom gradu punih 14 godina, sve dok nije preseljena u Novigrad - otuda i naziv " Novigradsko proljeće ". Rad se odvija u različitim radionicama (literarna, dramska, dramsko-filmska, recitatorska, scenska, novinarska, glazbena, plesna, grafička, keramička, kostimografska, slikarsko-scenografska, oblikovna, batik, fotografska, strip). Sve radionice u svom sedmodnevnom radu ostvaruju unaprijed dogovorenu temu koju onda dalje razrađuju izražajnim sredstvima svojstvenim za pojedino stvaralačko područje: RIJEĆ, ZVUK, SLIKA ili POKRET. Cilj je Škole da učenici, a posebice učiteljihospitanti, prihvate drukčiji, suvremeni način rada i da ga prenesu u svoje škole.
Lovrakovi dani kulture je tradicionalna kulturno-prosvjetna manifestacija državnog značaja posvećena Mati Lovraku, najuspješnijem dječjem književniku. Lovrakovi dani kulture odražavaju se od 1988. godine, a potiču i razvijaju literarno, novinarsko i likovno stvaralaštvo učenika osnovnih škola. Na natječaju sudjeluje 70 škola iz 12 županija s oko 600 učenika. Najbolja ostvarenja objavljuju se u zbornicima koji se tiskaju svake godine. Prezentiraju se i scenska stvaralaštva, održavaju izložbe (slikarske, etnografske, izložbe knjiga i dr.), a značajna je i dodjela nagrade " Mato Lovrak " romanu za mladež. Lovrakovi dani održavaju se svake godine u lipnju. Na temeljima Lovrakovih djela koncipiran je Lovrakov centar, koji sa Stazom prijatelja prirode privlači turiste u Veliki Grđevac.
Festival haiku poezije
Festival dječje haiku poezije jedan je od festivala u organizaciji Društva hrvatskih haiku pjesnika. U sklopu festivala odvijaju se brojne aktivnosti kojima se djeci nastoje približiti različiti elementi japanske kulture: recitali haiku poezije, haiku radionice za djecu, haiku izložbe, origami radionice za djecu i sl.
Škola medijske kulture u Varaždinu
Škola medijske kulutre započela je s radom 1998. u Trakošćanu, a zadnjih godina odražave se u Varaždinskim Toplicama. Od 2008. škola nosi ime ' Dr. Ante Peterlić '. Organizator i realizator ove Škole je Hrvatski filmski savez, u suradnji s Ministarstvom znanosti, obrazovanja i športa. Polaznici Škole su nastavnici osnovnih i srednjih škola, studenti učiteljskih i umjetničkih akademija, autori iz filmskih i videoudruga te svi ostali zainteresirani za dopunsko medijsko obrazovanje. Program je odvija u 9 nastavnih dana i 90 nastavnih sati u obliku predavanja, radionica, videoradionica, filmskih projekcija i skupnih rasprava o viđenim filmovima. Predavači i voditelji programa su razni stručnjaci na području filmske i medijske kulture: prof. Krešimir Mikić, Petar Krelja, mr. Bruno Kragić, dr. Hrvoje Turković, Josip Grozdanić, mr. Irena Paulus, dr. Mato Kukuljica, mr. Ivo Škrabalo, Joško Marušić, Diana Nenadić, Slaven Zečević i Nenad Polimac.
Dani medijske kulture u Bjelovaru
Revija je mjesto za predstavljanje i ocjenu jednogodišnje filmske i videoprodukcije djece i filmsko-pedagoškoga rada na području izvanškolskih i izvannastavnih aktivnosti u razvijanju filmske kulture. Uz filmske i videoprojekcije revijski sadržaji obogaćeni su održavanjem tematskih rasprava za voditelje filmskih / videodružina te razgovorom djece sa članovima Ocjenjivačkoga suda. Revija je mjesto za izbor najboljih ostvarenja djece, koja će biti predstavljena na međunarodnim filmskim / videomanifestacijama. Revija traje četiri dana, a uz domaćine na Reviji sudjeluju i djeca, čiji se radovi prikazuju u revijskim programima uz sudjelovanje voditelja filmskih / videodružina.
Susreti " Ivica Kičmanović "
U sklopu Dana Ante Kovačića, organizira se Susret " Ivica Kičmanović " za učenike koji su se natjecali literarnim i novinarskim radovima o djetinjstvu i školovanju.
Goranovo proljeće
Pjesnička manifestacija Goranovo proljeće osnovana je 1964. godine. Programi prve manifestacije održani su u Lukovdolu i Zagrebu, i to susreti pjesnika i natjecanje recitatora amatera. Godine 1971. utemeljena je nagrada Goranov vijenac, a 1977. nagrada Goran za mlade pjesnike. U četrdeset pet godina postojanja i djelovanja Goranovo proljeće je u svemu ostvarilo osnovnu želju osnivača - poeziju učiniti dostupnom publici i piscima koji nemaju suviše često mogućnost izravno razgovarati o poeziji sa svojim kolegama, još manje s dobitnicima dviju prestižnih literarnih nagrada. Stoga se svake godine u drugoj županiji organiziraju poetski susreti u kojemu sudjeluju pjesnici, kritičari poezije, novinari, nakladnici i mnogi drugi. U okviru izdavačke djelatnosti Goranova proljeća, uz redovite materijale menifestacije (katalog, razglednice, plakati) svake se godine objavljuje zbirka poezije dobitnika nagrade Goran za mlade pjesnike, a od 2003. i zajednička publikacija s inozemnim partnerom.
