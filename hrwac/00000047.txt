Organizacijom urbane vile A na čestici postignuto je da svaki stan optimalno koristi naslijeđene kvalitete okoliša - posebno vizure prema gradu i prema Zagrebačkoj gori. 
Pješačko-prometni pristup građevini A je omogućen iz ulice Žuti Breg sa zapada sa dva ulaza. Južnijim ulazom je predviđen pristup pješacima., a sjevrnijim ulazom parkiralištima i garažama u podrumu građevine preko prilazne rampe nagiba 12 posto. 
Građevina A pravilnog je tlocrtnog oblika dimenzija 16,10 x 13,00 m. 
Sastoji se od podruma (garaže), prizemlja, kata i stambenog potkrovlja, s projektiranih 7 stambenih jedinica. U prizemlju se nalaze 3 stana, na katu 2 i u stambenom potkrovlju 2 stana. Posebnost stanova u prizemlju su zelene terase. Svi stanovi su osunčani i osvjetljeni, te u svemu zadovoljavaju propise i preporuke za stambenu gradnju, a oprema i kvaliteta stanova usklađeni su sa kvalitetom okoliša. 
Za svaki stan su osigurana po dva parkirna mjesta, četiri u garažama, a deset parkirnih mjesta rješena su na terenu u sklopu privatnog parkirališta. Sva parkirna mjesta su etažirana i biti će upisana u vlasnički list. 
Prostrano dvokrako stubište s međupodestima locirano je u sredini građevine uz pročelje na južnoj strani, osvijetljeno i ozračeno prirodnim putem. Stubište će biti obloženo granitom, i ogradom od inoxa. 
