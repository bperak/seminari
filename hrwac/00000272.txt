Neobična povijest stidnih dlačica
Neki su iz čupkali, drugi uzgajali, treći su s njima uljepšavali ratničke odore a bilo je i onih koji su ih se panično bojali. Odnos prema stidnim dlačica mijenjao se kroz vremena i podlijegavao raznim trendovima.
Depilacija nije isključivo za žene I stidne dlačice se mogu brijati, šišati, plesti, bojati. Dodavati im se može i pokoja umjetna kako bi opći dojam bio još bolji... Njima se može izraziti i pogled na svijet, mogu se poslati političke poruke, signali ugnjetavanja kao i simboli svih mogućih vrsta sloboda. Njih možemo prikrivati kao i pokazivati - bilo samo odabranima u posebnim trenucima, bilo otvoreno, na plažama i javnim kupalištima.
U Japanu znak ženstvenosti
One, stidne dlačice bile su i ostale izuzetno važan dio našeg tjelesnog izričaja, a naš odnos prema njima mijenjao se kroz stoljeća i različite kulture. Koliko te različitosti i danas postoje pokazuju mnogobrojni primjeri. Dok su recimo stidne dlačice u nekim kulturama Afrike i Oceanije, još i danas simbol plodnosti a u Japanu znak izuzetne ženstvenosti, one su na području (današnje) Europe i Sjeverne Amerike često znak nebrige oko tijela pa čak i nekulture i neciviliziranosti.
Tako primjerice u gotovo niti jednom pornografskom filmu snimljenom proteklih godina u ovim zemljama, nećete ugledati niti jednu glumicu ili glumca koji na i oko spolnih organa nisu u potpunosti obrijani. No, da ova moda i navika stalnog brijanja i depiliranja može imati čak i za prave " glumce nezgodne posljedice, svjedoči primjerice slučaj Kate Winslett.
Ona je, kako je sama izjavila, tijekom snimanja filma Žena kojoj sam čitao ", morala na tzv. intimnom dijelu tijela nositi - periku. Uslijed čestog depiliranja, navodno joj stidne dlačice više nisu ni mogle narasti do željene dužine i gustoće, tipičnu za ženu pedesetih godina prošlog stoljeća koju je na koncu morala glumiti.
Živčani slom zbog dlačica
No, perike su se na ovim dijelovima tijela nosile već i ranije. Po prvi put se spominju u nekim povijesnim zapisima iz Engleske, iz ranog 17 - tog stoljeća gdje su bile vrlo popularne među prostitutkama. Umjetnost, slikarstvo (barem ono klasično) ih međutim nikada nije posebno cijenilo. To se najbolje vidi na primjerima potpuno obrijanih renesansnih Venera i Afrodita.
A to je pak imalo za posljedicu da je jedan od najvećih povjesničara umjetnosti 19. stoljeća, John Ruskin, u svojoj prvoj bračnoj noći navodno doživio pravi živčani slom kada je pored sebe ugledao ženu koja je, gle čuda i užasa, oko spolnog organa imala isto tako dlačice kao i on sam. Susrete s nagim ženskim tijelom, veliki Ruskin je do tog trenutka imao jedino ispred platna velikih majstora, koji su ga, kao što smo rekli prikazali u idealiziranom izdanju ".
Ovaj ga je prizor navodno toliko uzrujao da je pobjegao glavom bez obzira i bez i najmanje želje za povratkom u bračno gnijezdo. Brak je tako nakon nekoliko dana anuliran a Ruskin, traumatiziran ovim iskustvom se više nikada nije ženio.
Simbol animalnosti i seksualnosti
Međutim, povijest poznaje i sasvim drugačije primjere. Tako je veliki pjesnik, Lord Byron bio pravi obožavatelj ženske kose ali i stidnih dlačica. U njegovoj ostavštini, masi pisama koje je dobivao od svojih prijateljica i koja se i dan danas čuvaju u arhivima poznatih muzeja, mogu se još uvijek naći upravo one - male, kovrčave dlačice svih boja i nijansi.
Neke kulture, kao ona sjevernoameričkih indijanaca otišle su po ovom pitanju još mnogo dalje od spomenutog pjesnika. Indijanci su doduše držali da je svaka i najmanja dlaka na tijelu ovdje stigla greškom te su ih otklanjali neumorno ih čupkajući golim prstima. One su za njih bile znak animalnosti, nešto čemu je znači mjesto na životinjskom a nikako na ljudskom tijelu.
U tom smislu, smatrajući upravo ženske stidne dlačice simbolom animalnosti i seksualnosti, Indijanci plemena Dakota, su upravo njih koristili u svrhu zastrašivanja neprijatelja i to tako što su svoju (ratničku) odjeću ukrašavali dlačicama koje su počupkali svojim suprugama i, navodno, sestrama.
Novi trend u dugoj povijesti
Danas ovakvih običaja više nema a dlakavost je omraženija no rijetko kada ranije - čak i na tijelima muškaraca. Trend koji je krenuo iz SAD-a, poduprijet čitavom industrijom raznih brijaćih aparata, lasera za trajno uklanjanje dlaka svih vrsta, aparata za depilacije, kreme, voskove, zahvatio je kako se čini i Europu. Dlakave noge, ruke, područje ispod pazuha, a tako i dlakavost na intimnijem dijelu tijela u međuvremenu je na jednako dobrom glasu kao i loš zadah iz usta ili miris znoja.
A oni ili one - prije svega pripadnici mlađe generacije ukoliko se ipak ne odluče za varijantu sve ili ništa ", mogu se primjerice odlučiti i za posjetu jednom od za to specijaliziranih kozmetičara. Oni vam tako na intimnom dijelu tijela mogu napraviti neku od trenutno vrlo modernih frizura " tipa Bermuda, Hollywood ili pak Grand Canyon...
Prema mišljenju mnogih je ovaj trend povratak u vrijeme prije feminističkog pokreta, kada je svaka intervencija na ženskom tijelu bila ravna smrtnom grijehu. No, s druge strane, sama činjenica da se trenutno u Njemačkoj čak sedam znanstvenih projekata bavi upravo ovom temom, govori da je očigledno riječ ne samo o nekom površnom, estetskom trendu, već o novom razdoblju u dugačkoj povijesti uljepšavanja područja oko spolnih organa uopće.
