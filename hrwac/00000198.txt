ŠTO JE NEPRIHVATLJIVO U ZDRAVSTVENOM ODGOJU
Možda smo već načuli da je u škole uveden zdravstveni (pre) odgoj koji će učiti djecu kako da peru ruke i zubiće, ali će im perfidno prati i mozak kršeći temeljno pravo roditelja da odlučuju koje i kakve moralne vrijednosti će prenositi svojoj djeci. Radi se o nasilnoj gay indoktrinaciji djece koja u svojoj nevinosti slijepo vjeruju starijima i školi u koju ih stariji šalju i gdje ih podučavaju. Nacisti, komunisti i ostali... isti, znali su da je za njihove ciljeve najvažnije i najlakše zadobiti mladež. Iako smo u demo (n) kraciji radi se o pravoj diktaturi nemorala.
Iako su ministru (izdajici zdravog razuma i dobrog ukusa, treba molit za tu jadnu dušu) puna usta ' ' znanosti ' ' i ' ' znanstvenosti ' ' pitam vas koja to znanost odlučuje o moralnim vrijednostima i o mom pogledu na dobro i zlo? Tu se radi o mom poimanju smisla života, dakle o vjeri ili uvjerenju.
Ako i nemamo neko jasno uvjerenje ili vjeru (što je obilježje vremena u kojem živimo) ipak svi volimo imati mamu i tatu, svima nam je stalo da se mama i tata vole, svi smo ranjeni ako tata prevari mamu, tj. svima nam je nekako snažno jasno da je spolnost povezana s ljubavlju i ako izađe iz konteksta braka, ljubavi i potomstva postaje tamna i ranjavajuća. Kako bih se osjećao kad bi mi netko rekao da je moja majka spavala s ovim ili onim? Ne doživljavamo li svi riječi mama i tata kao nešto sveto? Nije li prema tome i seks nešto sveto, a ne neka banalna nevažna radnja?
Možemo li nazvati moralnim i odgovornim mladića kojemu je seks sa djevojkama (ili drugim mladićima) rutina, ili koja djevojka nije ranjena ako je dala tijelo da bi dobila ' ' ljubav ' ' pa je poslije izvisila? Je li stvarno roditeljima svejedno hoće li im sin dovesti mladića ili kći djevojku kući? Je li vam je stvarno svejedno da li vaša srednjoškolka spava s kim hoće, a tata joj provjerava u torbici dali je uz šminku stavila i kondome ili dali redovito pije antibejbiće? Bi li vam stvarno bilo svejedno da vam kći kaže: ' ' moj spol je ženski, a rod muški. Ja sam ustvari muškarac sa vaginom ' ' kako to predlaže Jovanovićeva ' ' znanstvena ' ' literatura zdravstvenog odgoja vaše djece? Je li vam stvarno svejedno da će se vašoj djeci u školi reklamirati pornografija kao nešto dobro i poželjno? Zna li ministar i njegovi da je ponuda pornografije maloljetnicima kazneno djelo?
Dakle, ovaj modul nije moralno neutralan kako to tvrdi ministarstvo (MZOS), a nije ni znanstven. Koje je to stručno povjerenstvo potvrdilo znanstvenost ovih sadržaja? Ovaj odgoj je patološki, opasan i štetan za razvoj cjelovite, uravnotežene osobe koji djecu i mlade tretira kao stoku koja ne može upravljati svojom spolnošću jer se promiskuitet pretpostavlja te se mladima sugerira da je odgovorno ponašanje to da obavijeste sve svoje partnere ako imaju spolnu prenosivu bolest. Nigdje se ne spominje da je promiskuitetno ponašanje neodgovorno samo po sebi i da je upravo ono uzrok spolno prenosivih bolesti, a naročito najraširenije, humani papiloma virusa (HPV). Zašto se u ponuđenoj ' ' znanstvenoj ' ' literaturi laže da je seks s kondomom siguran seks kad je sa sigurnošću utvrđeno da uporaba kondoma ne pruža zaštitu od HPV-a koji je uzročnik toliko raširenog smrtonosnog karcinoma grlića maternice, jer se taj virus prenosi kontaktima kože na kožu preko cijeloga genitalnog područja, uključujući bedra i donji dio trbuha? O tome ni riječi
Otkud pravo ministru da nasilno i netransparentno, bez javne rasprave, bez recenzije, bez pristanka roditelja i protiv volje većine roditelja krši ustavna prava roditelja da samostalno odlučuju o odgoju djece prema članku 63. Ustava Republike Hrvatske (" Roditelji su dužni odgajati, uzdržavati i školovati djecu te imaju pravo i slobodu da samostalno odlučuju o odgoju djece ") kao i isto to u sljedećem stavku ovoga članka (" Roditelji su odgovorni osigurati pravo djetetu na potpun i skladan razvoj njegove osobnosti ").
Ovo pravo roditelja regulirano je i kurikulumom o zdravstvenom odgoju i to baš na str. 5, gdje jasno piše: prije primjene programa upoznajte roditelje o aktivnostima koje planirate provesti i zatražite njihovu podršku. Otkud onda ministru pravo da prijeti roditeljima s neopravdanim satima ako ne budu svoju, a ne njegovu djecu slali na sate da slušaju i gledaju ono što je protivno njihovom sustavu vrijednosti? Ovim se krše i temeljna prava slobode, savjesti i vjeroispovijedi i slobodno javno očitovanje vjere ili drugog uvjerenja nastavnika regulirano člankom 40. Ustava Republike Hrvatske.
Za ovakvo protupravno postupanje u svakoj demokratskoj državi, ministar bi morao ne samo dati ostavku, nego i kazneno odgovarati.
Svi koji još barem malo vjerujete u razum, bilo kršćani, ateisti ili neopredjeljeni. suprostavimo se ovom sustavnom kvarenju djece koja će jednom biti tate i mame i čija će djece, ako uopće netko više bude rađao djecu, željeti kao ja i ti, imati mamu i tatu koji se vole. U Španjolskoj je iz škole izbačena upotreba riječi ' ' mama ' ' i ' ' tata ' '. Sad se upotrebljava ' ' roditelj A ' ' i roditelj ' ' B ' '. Kažu nam da su muško i žensko jednaki. Kako smo to jednaki? Koji muškarac može nositi u sebi dijete devet mjeseci i zamijeniti majčinu nježnost? Jedan moj prijatelj homoseksualac koji bi želio biti ' ' straight ' ' (hetero) rekao mi je da žali dijete sa dva tate koji nikad neće kušati što znači imati majku. Koja žena može zamijeniti uporište i sigurnost mog jakog tate koji me čuva? Gay i ' ' rodni ' ' mentalitet je potpuno izvan stvarnosti, želi promijeniti stvarnost i takvu je nametnuti svima.
Znam da su mnogi umrtvljeni i iscrpljeni raznim problemima i da im se ovo čini nekako sporedno. Mnogi roditelji reagiraju da to nije ništa strašno i kažu da ' ' neće oni valjda to govoriti djeci ' '. Mnogi nastavnici imaju naivno povjerenje u svog poslodavca jer oni to sve tamo negdje ' ' znanstveno ' ' proučavaju. Mnogi se boje progovoriti, istupiti, učiniti nešto jer misle da će biti ismijani, ispasti glupi i konzervativni.
Jedna stara bajka govori o golom caru kojemu su se svi bojali reći da je gol jer su bili uvjereni kako samo pametni ljudi vide tu odjeću. Sada je ta bajka stvarnost. Televizija, novine, političari i školstvo govore da je Jovanović normalan, obučen i znanstven. A ja i ostala mala djeca vičemo ' ' Jovanović je gol ' ' Neka njega i sve gole s njime i iza njega bude sram Ne znaju da su nevolja i bijeda, i ubogi i slijepi i goli
Mnogi misle da je važno samo što ono se tiče novca, plaća, penzija, krize, a za ovakve stvari ih nije briga. Ali ovo je puno važnije jer se radi o uništavanju samih temelja, a to je obitelj. Pokvariti mlade znači uništiti obitelj. Već je obitelj u krizi, a ovi je sada žele dokrajčiti. Probudimo se Pratimo portale vigilare.org ili grozd.hr ili bitno.net Informirajmo se. Tamo možemo naći upute za konkretno djelovanje Kurikulum zdravstvenog odgoja i literaturu za njegovo provođenje također možete naći na internetu. Roditelji koje nije briga tko i kako poučava njihovu djecu neodgovorni su roditelji
