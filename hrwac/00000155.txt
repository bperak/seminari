Fabijanska osmina 2010.
Tema ovogodišnje Fabijanske osmine (od 20.1. do 27.1.2010.) bila je Svećenička godina pod geslom Kristova vjernost svećenikova vjernost.
Teme pojedinih večeri s voditeljima navedene su ovdje:
Donosimo Vam sažetke 4., 5. i 8. večeri.
4. večer: tema Svećeničko zvanje
voditelj: đakon Alexandre Adjimon Djivoedo
Svako svećeničko zvanje dar je koji beskrajno nadilazi svakog čovjeka i sveto otajstvo. Otajstvo je to čudesne razmjene između Boga i čovjeka. Svaki od svećenika to doživljava u cijelom svojem stvorenju.
' ' Ne izabrah ti mene, nego Ja izabrah vas ' ' kaže Isus. Zvanje je otajstvo Božjeg odabranja. Svatko tu čast prima od Boga, poslan kao anđeo. Čovjek koji stupa u svećeničko zvanje želi doista u njemu naći Boga. Bog je uvijek privlačan i on je čežnja svakog čovjeka. Na završetku propovijedi voditelj je pročitao meditaciju pod nazivom Ljubi me baš takav kakav jesi, koja je bila odlučujuća u njegovom životu i koja ga svaki put posvećuje Bogu a dojmila je mnoge vjernike.
LJUBI ME BAŠ TAKAV KAKAV JESI
Poznajem tvoju bijedu, trvenja i previranja tvoje duše, krhkosti i slabosti tvoga tijela; znan mi je i tvoj kukavičluk i tvoji grijesi, tvoji nedostaci. Ipak ti kažem: ' ' Daruj nam svoje srce, ljubi me takav, kakav jesi. Čekaš li da postaneš anđeo kako bi podario svoju ljubav, nikada nećeš me ljubiti. Iako se često vraćaš svojim propustima koje nikada nisi želio upoznati, iako si slab u vrlinama, ne dopuštam ti da me ljubiš. Ljubi me kakav jesi, u svakom trenutku, u kojem bilo stanju se nalazio, bio pobožan ili prazan iznutra, u vjeri i nevjeri. Ljubi me kakav jesi. Želim ljubav tvoga siromašnog srca; čekaš li da postaneš savršen da bi me ljubio, nikada me nećeš ljubiti. Zar Ja ne bih mogao jednim jedinim pokretom svoje volje iznjedriti milijune svetaca, tisuću puta savršenijih i punih ljubavlju od onih koje sam već stvorio? Nisam li Ja Svemogući? A ako mi je milje nikada ne stvarati te čudesne stvorove i pretpostaviti im tvoju ljubav? Dijete moje, dopusti mi da te ljubim, žudim za tvojim srcem. I nadalje ću te izgrađivati; no istom te ljubiti takvog kakav jesi. Želja mi je da ti činiš to isto. Želio bih vidjeti kako se iz ponora tvoje bijede pomalja ljubav. U tebi ljubim i tvoju slabost. Ljubim ljubav siromaha. Htio bih da se iz siromaštva zauvijek ori: ' ' Gospodine, ja te ljubim. ' ' Važan mi je pjev tvoga srca. Da li mi je potrebno tvoje znanje i tvoja darovnost? To nisu vrline koje od tebe tražim; a ako sam ti ih i podario, tako si slab da ćeš zapasti u slavoljublje. Ne uznemiruj se njima. Mogao sam te predodrediti za velika djela: ne, ti ćeš ostati sluga beskoristan, oduzet ću ti i ono malo što imaš, jer stvorio sam te za ljubav. Ljubi Ljubav će učiniti i ono na što i ne pomišljaš; samo ispuni ovaj trenutak svojom ljubavlju. Danas sam pred vratima tvojega srca poput prosjaka. Ja, gospodar gospodara. Kucam i čekam, požuri da mi otvoriš, nemoj mi reći da nemaš ništa. Kada bih spoznao svu svoju vjeru umro bih od tuge. Vidim li da sumnjaš i da nemaš povjerenja u Mene, ranit ćeš mi srce. Želim da na Mene misliš svakog sata, danju i noću; želim da i najbeznačajnije tvoje djelo pokreće ljubav. Kada te snađe patnja, Ja ću ti dati snage; ti si Mi podario ljubav, a Ja ću ti podariti moć da ljubiš van granica svojih snova. No upamti; ljubi me baš takav kakav jest. Nemoj čekati da postaneš svet da bi podario svoju ljubav, jer nećeš ljubiti nikada. sv. Serafim Sarovski
5. večer: tema Svećenik u Starom i Novom zavjetu biti svet
voditelj: vlč. Odilon Gbѐnoukpo Singbo
Svećenik u Starom zavjetu imao je tri zadaće: bdjeti nad riječi Božjom, propovijedati ju narodu i obavljati službu bogoslužja tj. prinositi žrtve. Za vrijeme Abrahama, Izaka i Jakova nije postojalo posebno svećeništvo, već je predstavnik raznih zajednica vršio tu službu. Abraham je kao otac žrtvovao svoga sina, Jakov prinosi žrtvu na brdu i poziva svoje rođake da blaguju s njim. U vrijeme sudaca i kraljeva imamo svećenike u svetištu. Levija i njegovo pleme Jahve je izabrao i od tada oni blagoslivljaju u ime Jahvino. Blagoslivljati u ime Jahvino znači posvetiti sebe i sav narod Gospodnji. U Novom zavjetu Isus Krist je jedini svećenik koji je kao Mesija bio očekivan u Starom zavjetu. Krist je žrtvovao svoj život za druge, tj. grijehe naroda na najsavršeniji način. Svojom krvlju očišćuje svijest ljudi, posvećuje ih i s cijelim čovječanstvom sklapa novi savez. Najveća razlika između starozavjetnih svećenika i Isusa Krista jest u tome da je Isus SEBE žrtvovao, a ne ovce ili ovna. Onaj koji prinosi žrtvu a u isto vrijeme je prinesena žrtva, on postaje oltar na kojem se prinosi žrtva po Kristu koji je kao veliki svećenik svojom krvlju, uskrsnućem i proslavljanjem ušao u pravo svetište nad svetištem. Mi svi prinosimo Bogu žrtvu hvale. Zato svaka molitva crkve završava po Kristu Gospodinu našemu. Kad je Isus na posljednjoj večeri rekao apostolima ' ' Ovo činite meni na spomen ' ', time označuje poslanje apostola a to je i bit svećeništva u Novom zavjetu - &gt; POZIV I POSLANJE. Apostole šalje i posvećuje ih istim pomazanjem kojim je On bio pomazan. Oni drugima prenose poslanje polaganjem ruku što znači zaziv Duha Svetoga i na taj način osposobljavaju ih za djelovanje u ime i u osobi Isusa Krista. Nakon uskrsnuća Isus apostole naoružava Duhom Svetim da bi mogli učinkovito u svijetu širiti riječ Božju. Zato je svećeništvo nešto uzvišeno tj. nebo na zemlji. Svećenicima trebamo pomoći da se iz dana u dan posvećuju u vjernosti Bogu i crkvi i da posvećuju nas, naše obitelji, našu djecu, naše poslove. Župni ured treba biti mjesto gdje možemo sa svećenikom razgovarati o duhovnim stvarima, životnim problemima, Svetom Pismu i sl. a ne samo mjesto gdje mogu naručiti misu, vjenčanje, krštenje, podići dokumente
8. večer: tema Svećenikova trostruka služba
voditelj: vlč. Blaž Horvat
Tri službe tj. uloge svećenika su: 1. PROPOVIJEDANJE 2. POSVEĆENJE 3. UPRAVLJANJE NJEGOVIM DOBRIMA Dobar Pastir Isus kaže: ' ' Nebo će i zemlja proći, ali moje riječi neće. ' ' Isus nas je naučio kako se odnositi prema Bogu, prema čovjeku i ostavio nam je svoje ' ' tijelo i krv ' ' Njemu na spomen POSVEĆENJE KROZ PRIČEST. Isus nas posvećuje opraštanjem, ljubavlju i strpljenjem te očekuje od nas da i mi drugima činimo tako. Isus Dobar pastir najveći je dar ljudima. Svećeništvo je ljubav srca Isusova
Nadam se da će nešto od ovih zabilježenih propovijedi s osmine ostati zablježeno i u Vašim srcima. Neka Vas sve prati Božji blagoslov i snaga Duha Svetoga
