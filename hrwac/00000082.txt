Malo o svjetskim iskustvima s akcijom " Novine knjiga " zaradama, prodaji, propasti nezavisnih knjižara, iliti kad vam prodavačica u kiosku preporučuje " nove " naslove Catia Gabrielli, vlasnica jedine knjižare na rimskom slavnom trgu Campo dei Fiori gubi mušterije. Što je najgore, ne preotimaju joj ih " kolege " knjižare Waterstone ili Barnes Noble. Nekih desetak metara od njene knjižare Fahrenheit nalazi se, naime, kiosk na kojem su se u stara vremena prodavale samo novine, a koji je sad pretrpan knjigama o umjetnosti, restorantskih vodiča, knjiga poezije, CD-a, DVD-a i vodiča za bolji seksualni život. Zvuči li vam to poznato? " Ovo je fantastičan posao ", tvrdi prodavačica u kiosku, jedva vidljiva od knjiga koje se nalaze u njenom kiosku. " Moji kupci obožavaju ovu novotariju lakše im je kupiti novine i knjige zajedno, a s obzirom da pojedinačno poznajem svakog kupca mogu mu i preporučiti koju knjigu da kupi. " Suočeni s padom broja čitatelja u zemlji u kojoj televizija okupira većinu slobodnoga vremena, novine su se dosjetile novog načina privlačenja mušterija knjizi - akcije " Novine knjiga ", po kojoj uz kupnju vaših " omiljenih " novina (a ponekad čak niti to) na kiosku dobivate knjige, DVD-e, kuharice po sniženoj cijeni. U Italiji, a mogli bismo možda i povući neke usporedbe s Hrvatskom, pa i vidjeti budućnost te akcije, jer je ona u Italiji počela prije dakle, danas u toj zemlji kiosci " tuku " knjižare što se tiče zadovoljavanja književnih potreba Talijana. A knjižare propadaju. Pa i ova s početka naše priče, koja bi, prije svih ostalih, trebala imati dobar promet. U Italiji je sve počelo 2001., kad je La Repubblica prodala " Ime ruže " Umberta Eca uz svoje novine u četrdeset i tri milijuna primjeraka. " Prodaja knjiga uz novine danas je došla do točke kad se prodaje kao luda. Urednici iz drugih zemalja skandinavskih, Njemačke, Amerike povlače me za rukav želeći znati u čemu je tajna takvog uspjeha ", govori Alessandro Bompieri, direktor marketinškog odjela RCS Mediagroup, nakladnika vodećih talijanskih novina Corriere della Sera. A zarada? Kad se već neće naši o tome očitovati idemo barem okvirno probati zaključiti od talijanskih susjeda osam posto zarade RCS-u dolazi od ove akcije, a Rival L ' Espresso, nakladnik La Repubblice, ove će godine samo od te akcije pobrati dvije stotine milijuna eura. Akcija se proširila i u Ameriku u srpnju je The New York Times uz te novine počeo prodavati četiri klasična romana, o čemu smo već pisali, a New York Post uz svoja izdanja " Alisu u zemlji čudesa " i " Moby Dicka ", i to za samo šest dolara. U Španjolskoj su sestrinske novine Corriere della Sere, El Mundo, od siječnja do lipnja svaki tjedan prodavale više od stotinu i šezdeset tisuća primjeraka " Great Universal Encyclopaedia-e ", po cijeni od jedanaest eura. Nisu svi, međutim, oduševljeni akcijom " Možda je to s ekonomske i komercijalne strane odličan potez, no s kulturne strane akcija je prava katastrofa ", govori Rodrigo Dias, čelnik Udruge talijanskih knjižara, koji trenutno pokušava ishoditi kod Vlade zabranjivanje ove akcije. Dias tvrdi kako uspjeh ove sheme istovremeno dovodi do uništenja malih nezavisnih knjižara, kao što je već navedena knjižara na Campo dei Fiori a koja je tamo još od šesnaestog stoljeća. " Kiosci mogu primiti najviše do stotinu i pedeset knjiga, većina čega su klasici koje same po sebi ne treba pretjerano reklamirati ", govori dalje. " Ukoliko kiosci nastave dominirati kod prodaje knjiga, veliki se dio novih knjiga nikada neće prodavati. " Bompieri, koji predviđa kako će ove godine prodaja u odnosu na lani gotovo dvostruko porasti, tvrdi kako su ove akcije uspješne isključivo iz razloga što kiosci nisu elitistične naravi, poput, primjerice, knjižara " Mi ljudima pružamo informacije o obrazovanju i općoj kulturi a knjižare automatski pretpostavljaju kako te informacije ljudi već znaju. Kažemo ljudima naših trideset knjiga, ili pedeset najvećih knjiga u povijesti talijanske književnosti, morate imati u svojoj kućnoj biblioteci. Pa ih zato ljudi i kupe. " Carlo Alberto Carnevale Maffe, profesor na milanskom sveučilištu tvrdi pak kako su knjižari i nakladnici sami krivi za svoj neuspjeh " Ono što nisu uspjeli shvatiti jest da ljudska pažnja ne traje zauvijek novine su ovdje postupile pametno shvatile su da ljudima nije dosadilo čitanje, već distribucijski sistem. I stoga su odnijele pobjedu. " 
__________ KOMENTAR: 
Neminovno, knjiga postaje roba, roba postaje knjiga. Kako je film izašao iz okrilja umjetnosti, i postao business, tako i knjiga, (ako se želi prodavati) prestaje biti umjetnošću onog trenutka kad izađe ispod pera. Poslije toga je roba. Ne tvrdim da je zbog toga umjetnost profitirala. No, bolje i umjetnost koja se prodaje kao roba, nego umjetnost koja se uopće ne konzumira. Poštovanje svim čitateljima. Marina 
