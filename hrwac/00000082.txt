Stjecanje prava vlasništva stranih državljana i stranih pravnih osoba na nekretninama u Republici Hrvatskoj 
O davanju suglasnosti za stjecanje prava vlasništva stranih osoba (izuzev državljana i pravnih osobe iz država članica Europske unije) na nekretninama u Republici Hrvatskoj odlučuje se u upravnom postupku na zahtjev stranke (stjecatelja). 
dokaz o vlasništvu prodavatelja / otuđitelja predmetne nekretnine, odnosno izvadak iz zemljišne knjige, u izvorniku ili ovjerenoj preslici, ne stariji od šest mjeseci; 
uvjerenje upravnog tijela lokalne uprave nadležnog za urbanizam i prostorno uređenje, prema mjestu na kojem se nalazi nekretnina, o pravnom statusu nekretnine (da li se nekretnina nalazi u granicama građevinskog područja predviđenim urbanističkim planom); 
dokaz državljanstva stjecatelja (ovjerena preslika putovnice i sl.) ili dokaz o statusu pravne osobe (izvadak iz sudskog registra), ako je stjecatelj strana pravna osoba; 
u slučaju da podnositelja zahtjeva zastupa punomoćnik, potrebno je dostaviti punomoć u izvorniku ili ovjerenoj preslici; 
ako podnositelj zahtjeva nije odredio punomoćnika koji će ga zastupati, a nalazi se u inozemstvu, obvezan je odrediti opunomoćenika za primanje pismena s prebivalištem u Republici Hrvatskoj. 
Napomena: Stranku će se pozvati da dostavi, u primjerenom roku, i druge isprave, ako su potrebne u postupku. 
Nadalje, upravna pristojba plaća se i za rješenje o stjecanju nekretnine u iznosu od 100,00 kuna te za svaku eventualnu nadopunu zahtjeva (u slučaju da nedostaju određeni dokumenti) u iznosu od 20,00 kuna. 
Napomena: Upravne pristojbe u iznosu do 100 kuna naplaćuju se u državnim biljezima, odgovarajuće novčane protuvrijednosti, dok se iznosi iznad 100 kuna moraju uplatiti putem opće uplatnice na račun Državnog proračuna Republike Hrvatske 
broj: 1001005 - 1863000160 
upisivanjem broja 64 (model) u prvu kućicu uplatnice 
upisivanjem u drugo polje uplatnice broja 5002 
U slučaju kada je riječ o uplati hrvatskog državljanina uz broj 5002 treba upisati i OIB, a u slučaju kad predviđeni iznos uplaćuje stranac tad je iza broja 5002 potrebno upisati i broj 721 i OIB. 
Tako ispunjenu opću uplatnicu (ili državne biljege) osoba koja podnosi zahtjev, ili njegov punomoćnik, mora priložiti uz svu ostalu dokumentaciju. 
Informacije o uzajamnosti (reciprocitetu) u stjecanju prava vlasništva nekretnina između Republike Hrvatske i ostalih država možete preuzeti klikom na preuzimanja. 
