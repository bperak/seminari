Čast nam je pozvati Vas na Noć muzeja, koja će se održati u petak, 25. siječnja u Zavičajnom muzeju Poreštine Museo del territorio parentino od 16 do 01 sat.
Porečki muzej prvi se puta pridružuje obilježavanju Noći muzeja, velikoj akciji hrvatskih muzeja, koja se od 2005. godine organizira u suradnji Hrvatskog muzejskog društva i hrvatskih muzeja, a u cilju popularizacije muzejskih sadržaja i dovođenja publike u muzejske prostore. Riječ je manifestaciji koja se održava u više od stotinu hrvatskih muzeja, galerija i ustanova u kulturi, a koja atraktivnim programima iz godine u godinu privlači sve veći broj posjetitelja.
Tom je prigodom naš muzej pripremio bogat kulturno-edukativni i zabavni program, sa željom da našim sugrađanima i ostalim posjetiteljima pružimo izniman muzejski doživljaj. Za vrijeme trajanja manifestacije, u kasnim večernjim i noćnim satima, posjetitelji će, uz besplatan ulaz, moći prisustvovati raznovrsnim programima - od izložbi, edukativnih radionica i igraonica do filmskih projekcija, fotografskih prezentacija i koncerata.
Šest značajnih kulturnih središta ujedinilo se kako bi zajedničkim snagama u svojim izložbenim prostorima predstavili jedinstveni umjetnički projekt kojem je prvi domaćin bilo Pučko otvoreno učilište iz Buja u Gradskoj galeriji Orsola sa sjedištem u povijesnoj jezgri i četvrti Santa Orsola. Pučko otvoreno učilište Ante Babić iz Umaga također je ugostilo Milotićev postav u svojim izložbenim prostorijama.Treća etapa bila je predviđena za Višnjan, u Galeriji Sincich. Četvrti domaćin bio je Pazin s postavom u srednjevjekovnom Kaštelu i prostoru Muzeja Grada Pazina. Buzetski Zavičajni Muzej ugostit će izložbu u petak, 23. studenog, s početkom u 19,00 sati u reprezentativnoj dvorani Palače Bigatto. Konačno, izložbeni ciklus završit će tamo gdje su nastali radovi, u pulskoj Galeriji Milotić. Radi se o šest kulturnih institucija koje snažno razvijaju izložbenu i kulturnu djelatnost u svojim okruženjima.
Mladen Milotić je umjetnik koji u više od četrdeset godina djelovanja kao umjetnik i galerist, ostavlja dubok trag u kulturnim djelatnostima istarskog zavičaja. Njegov ustrajan umjetnički rad vidljiv je također u najnovijim djelima jer za svaki umjetnički prostor omogućava drugačiji postav radi velikog broja kvalitetnih radova koji su nastali u sklopu veoma vrijednog ciklusa.
Radeći na organizaciji umjetničkih manifestacija i promociji likovnih umjetnika, na poseban način cijenimo Mladenov prinos likovnog stvaraoca i galeriste koji prepoznatljivo nastoji prema afirmaciji daljnjeg razvoja regionalne likovne scene. Poznata nam je također njegova potpora i predanost organizaciji mnogih likovnih manifestacija. Stoga, opredijelivši se za realizaciju ovog izložbenog projekta, zahvaljujemo autoru na dosadašnjem plodnom radu u promicanju i razvoju istarske likovno umjetničke scene.
Prilika koju nam Mladen pruža, nadilazi svojom vrijednošću sam kulturni projekt, i daje mogućnost da otvoreno razmislimo o ulozi umjetnika, umjetnosti, kulture i kulturnih institucija, to jest onih sastavnica koje ujedinjuju prema cjelovitom nastojanju prepoznavanja društvene važnosti uloge kulture i likovne umjetnosti. To je misija koju Mladen Milotić, prihvativši ovaj izložbeni program, u potpunosti prepoznaje. Izražavajući svoju umjetnost omogućio je izazovni zahvat širinom kulturnog horizonta u kojem smo prišli gradnji ovoga projekta.
Fotografski zapisi života Šušnjevice i okolice te Žejana, iz digitalne arhive projekta Očuvanje vlaškog i žejanskog jezika. Ova izložba predstavlja izbor iz digitalne foto-arhive projekta Očuvanje vlaškog i žejanskog jezika, u sklopu kojeg se već nekoliko godina radi na dokumentiranju i očuvanju vlaškog i žejanskog jezika, jednog od najugroženijih jezika Istre. Ovaj jezik, još poznat u znanosti i pod nazivom istrorumunjski, govori se u mjestu Žejane, u planinskom dijelu sjeverne Istre, te mjestima Šušnjevica, Brdo, Kostrčan, Zankovci, Letaj, Nova Vas i Jesenovik, oko Čepićkog polja. Fotografije pričaju priču o svakodnevnom životu tipično istarske, a istovremeno sasvim osebujne zajednice tijekom prvih šest desetljeća 20. stoljeća. Neosporna pripadnost istarskom zavičaju i kulturnom i povijesnom okruženju tu se susreće sa zanimljivom jezičnom posebnošću. Preci govornika vlaškog i žejanskog, dviju varijanti istog jezika, doselili su u Istru u većim skupinama početkom 16. stoljeća, a prije toga su nekoliko stoljeća nastanjivali dijelove Dalmacije. Svoje porijeklo vuku od drevnih balkanskih Vlaha, nomadskog stočarskog stanovništva Balkana romaniziranog u vrijeme kada su tu bile rimske provincije. Tijekom stoljeća, pripadnici ove uvijek malobrojne jezične enklave integrirali su se u život Istre, počeli dijeliti sa svojim susjedima lokalnu kulturu i tradicije te usvojili dvojezičnost. Danas, na početku dvadeset i prvog stoljeća, izvanredna činjenica opstanka njihovog jezika gotovo iznenađuje, te, nadamo se, govori protiv neminovnosti njegovog gubljenja. Većina fotografija na izložbi, naročito one napravljene nakon Drugog svjetskog rata, potiču iz privatnih foto-albuma naših kazivača i njihovih obitelji i napravljene su amaterskom rukom. Njihova spontanost bez dvojbe ukazuje na važnost zabilježenih trenutaka u životu pojedinaca, obitelji i mjestâ. Veći dio podataka o lokalnom životu, koje prilažemo uz fotografije, proizlazi iz razgovora s mještanima, pa njih smatramo stvarnim autorima ove izložbe i zahvaljujemo im na spremnosti da svoja sjećanja podijele s drugima. Autori: Zvjezdana Vrzić, Viviana Brkarić (Šušnjevica i okolica), Robert Doričić (Žejane) Postav izložbe: Jolanda Todorović, Vesna Rožman Grafički dizajn: Vesna Rožman Organizator izložbe i nositelj projekta: Tragovi Udruga za istraživanje i dokumentiranje jezika i kulture Istre i Kvarnera Izložbe su poduprli: Ministarstvo kulture Republike Hrvatske, Istarska županija Regione istriana, Primorsko-goranska županija, Općina Kršan Općina Matulji
