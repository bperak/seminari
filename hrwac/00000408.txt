Predavač: dr. sc. Mladen Meter
Opis i ciljevi specijalističke edukacije
Uzrok nedovoljnog korištenja menadžerskih izvještaja može biti u kvaliteti izvještaja, ali isto tako i samoj poslovnoj konstituciji poduzeća koja je određena postojećom strategijom poduzeća, poslovnim procesima, informatičkom podrškom poslovanju, raspoloživim znanjem o kontrolingu i sl. Kod sastavljanja menadžerskih izvještaja vrijedi princip " manje je bolje ". Menadžeri pate od nedostatka vremena za iščitavanje opsežnih poslovnih izvještaja pa je preporučljivo na jednostavan i sažet način prikazati najvažnije informacije o poslovanju poduzeća. Korisnost menadžerskih izvještaja prvenstveno je određena mogućnošću korištenja njihovog sadržaja u donošenju poslovnih odluka, a tome u velikoj mjeri doprinosi preglednost i istaknutost važnih informacija.
Cilj ove specijalističke radionice je kroz više praktičnih primjera i kroz rad na praktičnim vježbama upoznati sudionike s vrstama menadžerskih izvještaja, pravilima izrade menadžerskih izvještaja, pojmovnim pojašnjenjima i razgraničenjima elemenata menadžerskih izvještaja pomoću Excel modela i odgovornosti za sastavljanje i korištenje menadžerskih izvještaja.
S obzirom da će se praktične vježbe raditi u Excel - u (preporučena engleska verzija Excel - a 2007 ili 2010), potrebno je da polaznici na radionicu donesu prijenosna računala.
Kratki životopis predavača
dr. sc. Mladen Meter je konzultant i direktor tvrtke Poslovna učinkovitost d. o. o. za poslovno savjetovanje u području kontrolinga, financija, menadžmenta, računovodstva, interne revizije i poslovnih informacijskih sustava (ERP / SAP). Posjeduje višegodišnje iskustvo na rukovodećim pozicijama u međunarodnim tvrtkama (Kaufland, Generali, Basler). Magistrirao je 2005. je na Ekonomskom fakultetu u Zagrebu, 2006. završio je Controlling Stufenprogramm na Österreichisches Controller-Institut-u u Beču te položio ispit za diplomiranog financijskog kontrolera, a 2012. je doktorirao na Ekonomskom fakultetu u Splitu. Također se školovao na poslovnoj školi IEDC Bled School of Management. Ovlašteni je interni revizor za banke, financijske institucije i informacijske sustave te certificirani konzultant Mreže konzultanata HAMAG-a za područja: poslovnog planiranja, financija, organizacije i poslovnog upravljanja. Viši je predavač na poslovnoj školi te član uprave Udruge Controllera Hrvatske.
Rok za prijavu
Petak, 14.06.2013.
Kotizacija
Kotizacija za sudjelovanje na radionici: 1.390,00 HRK PDV.
Kotizaciju je potrebno platiti najkasnije do navednog roka za prijavu za edukaciju.
