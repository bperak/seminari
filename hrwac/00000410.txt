Samo 9 minuta djelilo je rukometaše Hrvatskog Dragovoljca od velikog iznenadjenja u rukometnom kupu - izbacivanja favoriziranog prvoligaša, RK SPLIT, iz nastavka natjecanja.
Dugoraćani su na Gripama potpuno kontrolirali i igru i rezultat sve do same završnice. Vodstvo, najčešće od 2 - 4 gola razlike, nisu ispuštali nego su ga održavali tijekom cijele utakmice sve do same završnice, do 51 minute kada je Split napokon uspio poravnati rezultat.
Marko Galiot i Marin Stipičić bili su večeras nerješiva enigma za obranu Splićana. Doslovce su radili što su htjeli. Zabijali izvana, probijali poroznu splitsku obranu ulazima na crtu, asistirali pivotu Dujiću koji je " kinder-jaja " lako pospremao u gol ili iznuđivao sedmerce... (još da su koji put prosljedili balun do " zapetog krila " Čulića... bila bi to igra za desetku)
U srazu dosad dvije neporažene momčadi, derbiju kola, pobjeda je otišla na stranu, objektivno bolje u svakom pogledu, ekipe gostiju. U dosad neviđenoj atmosferi na Gripama, kada igra Hrvatski dragovoljac, pred oko 100 gledatelja, nade dugoraćana za možebitnom senzacijom, vrlo brzo, od samog početka ugasila je ekipa Zadra koji su, iako vrlo mladi, itekako iskusni (u svojim redovima imaju i kadetskog reprezentativca). Dugoraćani su zaigrali zonskom obranom 6 - 0 pokušavajući na taj način limitirati dvojicu 2 - metraša koji su lakoćom sa 7 - 8 metra punili mrežu Ivaniševića. Individualni pokušaji dugoraćana (Skender, Galiot) s vremena na vrijeme bi rezultirali pogotkom u mreži Zadra koji je u tim trenucima izgledao kao da igra niti s 50 % snage, dok je izvrsni vratar Zadra lakoćom nizao obrane.
Derbi kola ponudio je izuzetno živu i dinamičnu utakmicu. Od samog početka se krenulo vrlo žustro i muški. Domaći su poveli i to je bilo jedino njihovo vodstvo jer su dominaciju na terenu preuzeli gosti pogotovo raspoloženi Galiot i Stipičić koji su na krilima čudesnih obrana Ivaniševića (22 obrane u utakmici) bili nerješiva enigma za obranu domaćih. No ipak, pred sam kraj poluvremena vidjelo se da suci (Grmoja i Komazin) lagano popuštaju konce igre iz svojih ruku te lagano kreću linijom manjeg otpora, na stranu domaćina (trener Alfirević je non-stop bio u terenu i galamio po dobrom starom običaju, bez ikakvih sankcija, naravno, dok je sve to mirno i bez uzrujavanja pratio nadzornik Plazibat), na odmor se otišlo poravnatim rezultatom.
Utakmica mlađih kadeta između Cetinke i Hrv. Dragovoljca je izgleda bila dobra predigra seniorima koji su kasnije ugledavši se na mlađe odnijeli zaslužene bodove iz Trilja. Utakmica nije ponudila većih uzbuđenja osim promocije novog kapetana dugoraćana Pleića koji privremeno mijenja na dužnosti ozlijeđenog Vrkića. Prvo poluvrijeme je bilo dovoljno da se ode na 9 golova prednosti te na taj način osigura solidnu minutažu pričuvama od kojih se najviše isticao Ercegović (5 pogodaka u nastavku).
Kao što se i očekivalo, zadnja utakmica ovog dijela prvenstva za dječake bila je točka na " i " u borbi za naslov prvaka jesenjeg dijela prvenstva. U utakmicu se ušlo mlako te je semafor na poluvremenu svijetlio 4:4. Nastavak je donio preokret u omjeru snaga na terenu, jer je kapetan gostiju Pleić (9 pogodaka) ubacio u drugu brzinu te sa nekoliko bravura potopio jadne šanse domaćina, a u obrambenim zadaćama poput vrsnog maestra dirigirao obranom, dopustivši im da u drugom dijelu postignu tek jedan pogodak.
Kao što je derbi svih derbija u nogometu utakmica Hajduka i Dinama tako je u rukometu, u mlađim uzrastima, utakmica između Hrvatskog dragovoljca i Trogira. Utakmica sezone, u kojoj su gosti iz Dugog Rata, tražili iskupljenje za propust protiv Splita, i našli ga Još jednom se pokazalo da su ovo dvije najjače ekipe u ligi i da će odlučivati nijanse. Dugoraćani nisu imali pravo na " kiks " jer bi u slučaju negativnog rezultata šanse za obranu prošlogodišnjeg naslova bile svedene na minimum.
Utakmica kola ponijela je epitet derbija te ga i opravdala. U čvrstoj i muškoj utakmici pobjedu su izborili gosti, čime su pokazali da su prava i čvrsta ekipa koja ima snage, volje i želje opravdati ulogu favorita i obraniti prošlogodišnji naslov prvaka. Od prve sekunde se počelo oštro, ponekad i pregrubo, što ide na dušu, mladog i vrlo neiskusnog suca Radakovića, koji nikako nije dorastao ovakvim utakmicama, te je u više navrata zakinuo gostujuću ekipu ne puštanjem prednosti ili nesankcioniranjem prekršaja od strane domaćih igrača.
Iako je Hrvatski Dragovoljac glasio za favorita ove utakmice, događanja na terenu nisu to pokazivala. Gosti su u susret ušli mlako i nezainteresirano što je mlada ekipa Solina znala dobro iskoristiti tako da su kontrolirali utakmicu sve do 37. minute. U tim trenucima ekipa Dragovoljca počinje igrati čvrstu obranu čak i grubu, što je pokolebalo Solinjane koji nisu uspjeli naći protulijek takvoj igri, pa Dragovoljac to koristi i završava utakmicu u svoju korist. Moramo naglasiti da suci nisu dorasli ovoj utakmici.
U srazu jedine dvije dosada neporažene momčadi, u derbiju kola, odnosno u utakmici koja praktički osigurava naslov jesenjskog prvaka županijske lige, uspješnija je bila ekipa Hrvatskog dragovoljca uzevši oba boda sa Jadra. I još jednom se pokazalo kako se ta mlada ekipa diže iz utakmice u utakmicu vođena sigurnom rukom kapetana, alfe i omege u momčadi, jednog i jedinog, nezamjenjivog i nezadrživog poput vihora, Frane Pleića.
Subotnje prohladno jutro nije donijelo prevelikih uzbuđenja u utakmici koja je od samog početka išla po planu domaćina koji su rutinirano povećavali prednosti te na taj način osigurali veću minutažu pričuvama. U prilog tome govori i podatak da su se uglavnom svi upisali u listu strijelaca što ukazuje na ozbiljnost ali i spremnost klupe, bez obzira na snagu protivnika, da uđu maksimalno motivirani i angažirani u igru te da se malo-pomalo nametnu i dokažu skupljajući neophodno iskustvo za daljnje takmičenje.
U rutnski odigranoj utakmici Hrvatski Dragovoljac je ubilježio očekivanu pobjedu protiv Dubrovnika. Za tu pobjedu bilo im je dovoljno ozbiljno odigrati prvih pet minuta prvog i drugog poluvremena. U tim periodima stečena je prednost od 5:0 u prvom dijelu i 21:11 u drugom. Nakon ove utakmice očekuje ih utakmica županijskog kupa protiv prvoligaša Splita u srijedu 22.10.2003. u 18:00 u maloj dvorani na Gripama.
