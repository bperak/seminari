stLight.options (publisher: ' '); emailKrizno komuniciranje popravlja ono što se popraviti može, a ne pokušava ispraviti sve dotad počinjene greške. U članku Kako prebroditi katastrofu mijenjanjem javne percepcije Poslovnog dnevnika naš Krešimir Macan i dr. Marijana Grbeša kroz domaće i svjetske primjere objasnili su kako krizno komuniciranje treba izgledati, kada je kriza već neizbježna. Kriza u prehrambenoj industriji Prehrambena industrija (uz farmaceutsku) najlakše na udaru javne kritike u slučaju grešaka ili pogrešnih percepcija upravo zbog svog izravnog utjecaja na ljudsko zdravlje. Utoliko su krize prehrambenih proizvođača među učestalijima. Kao pozitivne primjere u članku ističe se prošlogodišnji slučaj kad je McDonald s pogodila vijest da su njegove čaše s likovima Shreka zagađene štetnim količinama karcinogenog kadmija, vodstvo prehrambenog giganta brzo je smislilo strategiju za ublažavanje krize. Smjesta je naređeno povlačenje svih čaša, a svakome tko vrati jednu od 7,5 milijuna prodanih čaša obećana je naknada od tri dolara, za pola dolara više od plaćene cijene. Stručnjaci za odnose s javnošću bili su oduševljeni reakcijom... Pročitaj više
Kao što pjesma kaže svi već šuškaju o tom. Riječ je o izborima, ali informacija o točnom (pa i o približnom) datumu još ne dopire do nas. Kad se kalkulira s vremenom održavanja izbora, u pitanje dolazi i sam početak predizborne kampanje. Josip Frišćić je to vrlo pojednostavljeno rekao: Izbori će biti kad budu i to u zakonskom roku pa je očito na političkim subjektima i javnosti da sami procjene kad je pravo vrijeme za početak predizbornih aktivnosti. Točno je 20 godina prošlo od prvih višestranačkih izbora u Hrvatskoj. Koliko smo u tih 20 godina zapravo otišli naprijed ili ipak cupkamo u mjestu? Obilježavajući 20 godina od održavanja prvih višestranačkih izbora u Hrvatskoj, Fakultet političkih znanosti i GONG organizirali su skup pod nazivom Predizborne kampanje: medijsko-politički cirkus ili putokaz biračima. Među govornicima bili su profesori na FPZG-u Dražen Lalić i Marijana Grbeša, saborska zastupnica HDZ-a Sunčana Glavak, novinarka Novog lista Nataša Božić, Mislav Bago, Gordana Vilović također s FPZG-a, kao i naš Krešimir Macan. Marijana Grbeša govorila je o predizbornim kampanjama u demokratskim društvima... Pročitaj više
Eto, Izborni šalabahter Seminar o lokalnim izborima 2009. održao se u petak u Zagrebu, i mislim da svima koji nisu bili može biti žao. Ali, još će i Split 13. ožujka ugostiti stručnjake za izborni sustav, politički marketing, medijske nastupe, istraživanja javnog mnijenja te nove tehnologije koje će dati svoje viđenje trenutne političke situacije i pomoći svim onima koji kampanju dodrađuju u zadnji čas. A zaista je zadnji čas, još dva mjeseca i svi gradovi i općine će imati svoje župane, gradonačelnike, načelnike i druge koji će kreirati budućnost svojih građana. Ili barem velikim dijelom sudjelovati u kreiranju budućnosti. O novom zakonskom okviru i svim promjenama koje donosi, govorio je dr. sc. Goran Čular s Fakulteta političkih znanosti. Osvrnuo se na sve važnije točke novog Zakona. A u sjećanju posebno ostaje izjava: Kandidat danas može biti bilo koji čudak. Marijana Grbeša je kako je i bilo najavljeno, govorila o personalizaciji izbora, trendu koji je omogućen novim zakonskim okvirom, a čije tendencije viđamo posebno u novim licima poput poduzetnika i visoko personaliziranih političkih imena koja zasnivaju kampanju... Pročitaj više
Donji dnevnik je iz listopada 2008. i odličan je uvod u priču o lokalnim izborima 2009. Kliknite na sljedeći link ako odmah želite više dnevnika na temu lokalni izbori. Web portal lokalniizbori.com dnevno na jednom mjestu donosi novosti vezane uz lokalne izbore u Hrvatskoj 2009. te se jednim klikom pretplatite se na primanje vijesti o lokalnim izborima mailom. Službene stranice Državnog izbornog povjerenstva na temu lokalnih izbora 2009 s obveznim uputama pronađite ovdje. Znate li stvarno što je to personalizacija u političkim komunikacijama? Ili mislite da znate? Dr. Marijana Grbeša i ja pokušali smo dati neke odgovore na današnjem predavanju na 9. godišnjoj konferenciji HUOJ-a. Personalizacija je povećan interes medija za kandidate i stranačke lidere, a na štetu stranačkih programa i ideologija, te na njihovu sve važniju ulogu unutar stranačkih struktura, kabineta i izbornih kampanja što je prije svega posljedica slabljenja ideoloških rascjepa, razvoja novih medijskih tehnologija i munjevitog širenja medijskog tržišta. Ako vam je ovo prekomplicirano pogledajte zašto je puna dvorana danas pljeskala Silviju Berlusconiju, odnosno na jedan od spotova iz njegove... Pročitaj više
Godišnje okupljanje hrvatskih profesionalaca u odnosima s javnošću 9. konferencija Hrvatske udruge za odnose s javnošću održat će se u Opatiji od 2. do 4. listopada 2008., u Grand Hotelu Četiri opatijska cvijeta. Teme o kojima će se na konferenciji govoriti su kao i uvijek dosad različite: umijeće komuniciranja, politička komunikacija i odnosi s javnošću, lobiranje, interne komunikacije i upravljanje promjenama, upravljanje problemima te odnosi s javnošću na Internetu. Organizirat će se i okrugli stol: Mediji i odnosi s javnošću u kojima će sudjelovati ugledni stručnjaci i novinari. Cijeli raspored potražite ovdje, a mi smo ponosni najaviti da ćemo i kao agencija sudjelovati u programu konferencije s predavanjem koje će u petak 3. listopada u 15:00 održati dr. Marijana Grbeša s Fakulteta političkih znanosti i Krešimir Macan iz naše agencije Ususret personaliziranim lokalnim izborima 2009.: kako graditi strategiju i pobijediti. S obzirom da nas prvi personalizirani lokalni izbori očekuju 17. svibnja 2009. vjerujem da će tema biti aktualna i zanimljiva i ljudima izvan odnosa s javnošću. Zlatni sponzor konferencije je www.Presscentar.hr,... Pročitaj više
ali je tulum za novu doktoricu Grbeša jednostavno bio jako dobar. Martina i Milica nisu propustile ništa u organizaciji, pa su tako oni koji nisu mogli naći svoje auto otišli doma taksijem koji ih je strpljivo kupio (što bi se reklo društveno odgovorno ponašanje). Dakle dragi i drage ako trebate savršen tulum i ako vas netko preporuči, šapnut ćemo vam kontakt za double M. Dr. Mare, zaslužila si ovu festu i s pravom si uživala: -) Dida Vjeko se negdje gore sigurno zadovoljno smješkao: -) Read More
Nemojte zamjeriti na malo osobnom dnevniku, ali ga je današnji dan zaslužio. Dida Vjeko nije bio moj dida, ali kao da jest. Bio je mamin tetak ili kako bi mi po dubrovački rekli dundo, ali opet dida kojega smo svi kao djeca jednostavno obožavali. Uvijek nasmiješen, iako ga život nije milovao. Uvijek za igru i za dobru priču, koje za razliku od drugih nije trebao izmišljati. A bio je jedan od onih koji to inače nije pokazivao, a imao je o čemu pričati. Jedan od onih koji su u onaj sada davni rat otišli srcem, s jako malo godina i na to uvijek bili ponosni. Ja se živo sjećam kako smo ga gnjavili da nam pokazuje ratne ožiljke koji su bili duboki i nama djeci velika igra, a on ih je jedva preživio i nosio cijeli život. Da, dida Vjeko je bio partizan iz Šibenika, teško su ranili su ga četnici ne znam više gdje je bilo Sutjeska ili Neretva, čuvao je Tita i na to je bio ponosan cijeli život. Kroz koji je uvijek kročio uzdignute glave jer mu poštenje i čast nitko nije mogao uzeti. Zato je i mogao u familiji uvijek razgovarati sa svim stranama, bez puno svađe i gorčine, pa kada se i o ratu govorilo. 30. lipnja 2003. bio je također jedan od dana na koje je tata Vjeko,... Pročitaj više
