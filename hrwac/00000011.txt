Područja od posebne državne skrbi 
Text 
Zaostajanje u gospodarskom, socijalnom, demografskom i ukupnom razvoju područja posebne državne skrbi rezultat je brojnih čimbenika i njihovog vrlo zamršenog međusobnog utjecaja. Presudan je utjecaj ratnih razaranja i snažne socijalne i gospodarske posljedice okupacije. 
Iako je riječ o zemljopisno različitim područjima, koja dijele još i neke druge razlike, zajedničko im je obilježje značajno razvojno zaostajanje za ostalim dijelovima Hrvatske. 
Stoga je Zakon o područjima posebne državne skrbi, koji se primjenjuje od 1996. godine, do danas doživio nekoliko izmjena i dopuna. Uz novelu Zakona o izmjenama i dopunama Zakona o područjima posebne državne skrbi (Narodne novine 88 / 02), koje su stupile na snagu 1. kolovoza 2002. godine, predviđene su i mjere za poboljšanje i ubrzavanje razvoja toga područja. 
Područja državne skrbi razvrstana su u tri skupine - prva i druga skupina prema okolnostima nastalima okupacijom i agresijom na Hrvatsku, a treća skupina prema kriteriju ekonomske razvijenosti, kriteriju strukturnih teškoća, demografskom kriteriju i posebnom kriteriju. Područje grada Vukovara određeno je posebnim zakonom. 
U slučaju prve i druge skupine zadržani su postojeći kriteriji izdvajanja, pa se broj općina i gradova u tima dvjema skupinama nije mijenjao. Bilo je samo određenih izmjena u prostornom obuhvatu unutar tih dviju skupina tako da je u najvećem broju slučajeva izbjegnuta dosadašnja djelomična uključenost pojedinih općina i gradova njihovim potpunim uključivanjem. 
Text 
Text 
Prva skupina 
Prvoj skupini pripadaju područja gradova i općina koja su bila okupirana u Domovinskom ratu i koja su uz državnu granicu, a gradsko odnosno općinsko središte nije udaljeno od granice više od 15 km zračne linije i nema više od 5000 stanovnika prema popisu stanovništva iz 1991. g., te općine i gradovi hrvatskog Podunavlja. 
Treća skupina 
Polazna točka pri određivanju kriterija za izradu sustava za definiranje područja koja zaostaju u razvoju bili su kriteriji koji se primjenjuju na razini Europske unije kod provođenja strukturne politike Unije. Trećoj skupini područja posebne državne skrbi pripadaju općine koje su ocijenjene kao dijelovi Hrvatske koji zaostaju u razvoju prema postupku ocjenjivanja na osnovi četiri kriterija razvijenosti: 
1. Kriterij ekonomske razvijenosti odnosi se na utvrđivanje područja koja gospodarski zaostaju, a mjeri se pokazateljima kao što su dohodak stanovništva, prihodi jedinica lokalne samouprave te drugim dostupnim pokazateljima 
2. Kriterij strukturnih teškoća odnosi se na utvrđivanje područja s izrazitim problemima nezaposlenosti, industrijskog i poljoprivrednog restrukturiranja, a mjeri se pokazateljima kao što su zaposlenost i nezaposlenost, posebnim pokazateljima razvijenosti industrijskih, urbanih i ruralnih područja te drugim dostupnim pokazateljima 
3. Demografski kriterij odnosi se na utvrđivanje područja izrazito nepovoljnih demografskih pokazatelja, a ocjenjuje / mjeri se pokazateljima kao što su gustoća naseljenosti, opće kretanje stanovništva, vitalni indeks, dobna i obrazovna struktura stanovništva te drugim dostupnim pokazateljima 
4. Posebni kriterij primjenjuje se na pogranične općine koje su se promjenom republičke u državnu granicu suočile s dodatnim razvojnim teškoćama te na općine s miniranim područjem, a koje ne udovoljavaju kriterijima za ulazak u prve dvije skupine područja. 
Postupak ocjenjivanja razvijenosti obavlja se posebno prema svakom od kriterija. Uvjet za uvrštavanje u treću skupinu jest da je zbirna ocjena ispod granične vrijednosti za bilo koji od prvih triju kriterija razvijenosti, s tim da se za one općine na koje se odnosi četvrti kriterij primjenjuju upola niže granične vrijednosti za ulazak u sustav. 
Izvješće o rezultatima ocjenjivanja s prijedlogom općina koje ulaze u treću skupinu Ministarstvo dostavlja Vladi radi donošenja odluke o potvrđivanju ili odbacivanju statusa pripadnosti općine trećoj skupini. 
Općina gubi status kada je dvije godine uzastopno ocijenjena iznad graničnih vrijednosti. 
Odlukom o potvrđivanju statusa pripadnosti općina trećoj skupini područja posebne državne skrbi (NN, br. 138 / 02) potvrđen je status pripadnosti sljedećih općina trećoj skupini područja: 
