Dobrodošli na stranice Turističke zajednice Grada Ivanić-Grada 
Dobrodošli na službene stranice Turističke zajednice Grada Ivanić-Grada. Nadamo se da ćete ovom kratkom virtualnom šetnjom našim Gradom saznati korisne i zanimljive informacije koje će Vas zainteresirati i potaknuti na posjet Ivanić-Gradu. Očekujemo Vas 
Biciklijada u nedjelju 9. lipnja 
06.06.2013. 
Biciklistički klub Ivanić u suradnji s Gradskim društvom Crvenog križa Ivanić-Grad i ŠRD Lonja pod pokroviteljstvom Grada za nedjelju organizira biciklijadu Turističkim putovima biciklom do zdravlja. Start biciklijade je u nedjelju u 10 sati sa Trga Vladimira Nazora. Prva etapa od 10 km se vozi od Ivanić-Grada preko Kloštra Ivanića, Prkosa i Caginca do Soboćana, gdje je odmor od 30 minuta. Druga etapa od 11,5 km se vozi od Soboćana preko Bešlinca i Kloštra Ivanića do ribnjaka u Ivanić-Gradu. Povratak na cilj biciklijade očekuje se oko 12 sati na Bajerima, gdje će se održati podjela nagrada i fiš paprikaša za sve sudionike koji se prijave i prevezu ukupnu dužinu staze biciklijade. Organizatori nagrađuju po 3 najmlađe sudionice i sudionika, po 3 najstarije sudionice i sudionika, zatim sudionika s najstarijim biciklom i obitelj čijih najviše članova preveze cijelu stazu. Prvonagrađeni će dobiti jednodnevni izlet u toplice, drugonagrađeni biciklističku kacigu, trećenagrađeni ruksak, a obitelj posebnu nagradu. Prijave za sudjelovanje primaju se na e-mail Biciklističkog kluba Ivanić info@bk-ivanic.hr, na telefon 098 900 29 02, kao i preko Gradskog društva Crvenog križa. Prijave se primaju i pola sata prije starta biciklijade, u nedjelju od 09.30 sati na Trgu Vladimira Nazora. 
5. žabarski karneval u Ivanić-Gradu 
21.05.2013. 
SUBOTA 1. lipnja 2013. ŽABARSKI KARNEVAL koji je planiran 25.5.2013. odgođen je zbog najave lošeg vremena na idući vikend. Žabarski karneval održat će se 1. lipnja 2013. godine. 19.00 Karnevalska povorka kreće sa Sportskog parka Zelenjak, Ulicom kralja Tomislava, Savskom ulicom do Trga V. Nazora. Predstavljanje karnevalskih grupa na Trgu V. Nazora 21.00 Koncert glazbene grupe RIO 
Na karnevalu sudjeluje preko 20 karnevalskih grupa iz Hrvatske i gosti iz Slovenije. 
