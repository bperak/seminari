Restoran 
Restoran Premijer nalazi se u mjestu Jabuka nedaleko Trilja na rijeci Rudi, u neposrednoj blizini ušća Rude u Cetinu. Položaj se naziva Gaz. Restoran je smješten u prirodi daleko od buke prometnica i brzih cesta, a opet blizu većih mjesta kao što su Trilj i Sinj. Uz restoran je smješteno nogometno igralište kao i igralište za balote. 
Dođite i počastite se ugodnim boravkom u objektu tvrtke Premijer koja nudi smještaj u lijepo uređenim komfornim sobama autentičnog ugođaja prilagođenim za goste željne odmora u zdravoj i netaknutoj prirodi. 
Ugostiteljstvo je obiteljska tradicija koja datira iz 1962. godine, od kada smo se u ovoj djelatnosti razvili u značajan subjekt ugostiteljske ponude na području Dalmacije. 
Novina iznjedrena u našoj ponudi ali i u ponudi na širem području Dalmacije je spravljanje specifičnih starorimskih jela. Ponuda tradicionalnih jela rimske kuhinje koju nudimo, raritetna je i gotovo jedinstvena u Dalmaciji. Po pristupačnim cijenama iskušajte jedinstveni gastronomski užitak kušanja starorimskih jela pripremanih prema izvornoj recepturi. 
Za promicanje znanja u pripremanju izvornih rimskih jela nagrađeni smo posebnim priznanjem Apicijeva žlica, na prvom kulinarskom natjecanju u pripremi tradicionalne antičke hrane, Sepomaia viva, održanom u Umagu tijekom kolovoza 2008 godine. 
Za one manje sklone specifičnim jelima koja potječu iz kuhinje nastale u doba cara Dioklecijana, nudimo bogat izbor dalmatinskih i kontinentalnih specijaliteta te tradicionalnih jela Dalmatinske Zagore kao što su razna jela ispod peke, pečena janjetina, riječni rakovi, žabe na više načina, svježe pastrve iz Cetine, kreirana na vlastiti i poseban način. 
Restoran " Premijer ", prošlogodišnji i ovogodišnji osvajač I. mjesta van konkurencije na međunarodnom natjecanju u pripremi hrane iz antičkog doba, i ove godine, kroz tri dana festivalskih događanja, omogućio je kušanje zaboravljenih antičkih okusa. Na samom zatvaranju festivala Sportska udruga " Gaz " iz Trilja odigrala je utakmicu starorimskog nogometa. 
Povodom dana Gospine Osmine na nogometnom igralištu " Gaz " pokraj restorana " Premijer " odigrana je utakmica starorimskog nogometa u organizaciji Sportske udruge " Gaz ". Uz utakmicu Dalmata i Rimljana na proslavi su nastupili gladijatori, plesačice koje izvode antičke plesove, animatori i žongleri. 
U povodu dana Sv. Mihovila Sportska udruga " Gaz " organizirala je prvu utrku kanua na slivu rijeka Rude i Cetine sa startom u mjestu Rudi i ciljem u Trilju kod visećeg mosta, te isto tako organizirala je takmičenje u balotama na starinski način. Prvo mjesto u utrci kanua osvojili su Lipotić Mario (Šiko) i Šipić Mladen (Stari), a po prvi put u balotama tijekom višegodišnjih takmičenja osvojili su prvo mjesto mješovita grupa " Marina dizain " iz Sinja gđa Barać Vesna, gđa Klarica Jasna i gdin Barać Tonći. 
