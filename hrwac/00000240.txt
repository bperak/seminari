PORUKA POMORCIMA I RIBARIMA
UZ BLAGDAN SV. NIKOLE 2010.
Poštovani štovatelji sv. Nikole,
dragi naši pomorci i ribari
Obraćam vam se i ove godine o blagdanu sv. Nikole, vašeg velikog Zaštitnika, blagdanu što ćete ga neki moći radosno slaviti sa svojim dragima ovdje u domovini, drugi pak negdje na pučini oceana ili u dalekim lukama svijeta. Bit ćemo ipak, svi mi Svečevi štovatelji, tog dana na osobit način duhovno povezani osobito u molitvama i slavljima misleći na sve naše« ljude od mora », koji« i u dobru i u zlu »ustraju u svom poslu, zarađujući tako za sebe i svoje obitelji taj« kruh sa sedam kora ».
Dragi prijatelji, često razmišljam o Svjetskom danu mladih u Sydneyu 2008. Ondje smo doživjeli istinsko slavlje vjere, gdje je Duh Sveti snažno djelovao i stvorio snažno zajedništvo među sudionicima iz svih krajeva svijeta. Taj je skup, kao i svi prethodni, urodio bogatim plodovima u životima mladih ljudi i u životu same Crkve. Sada svoj pogled upiremo prema slijedećem Svjetskom danu mladih koji će se održati u Madridu u kolovozu iduće godine. Godine 1989., nekoliko mjeseci prije povijesnog pada Berlinskog zida, mladi su hodočastili u Španjolsku, u Santiago de Compostelu. Danas, kada Europa ima silnu potrebu ponovno pronaći svoje kršćanske korijene, za odredište svjetskog susreta mladih odredili smo Madrid. Tema tog susreta će biti: " Ukorijenjeni i nazidani na Kristu, čvrsti u vjeri " (usp. Kol 2, 7). Pozivam vas zato na taj susret u Madridu, koji je od iznimne važnosti kako za Crkvu u Europi, tako i za opću Crkvu. Volio bih da svi mladi, kako oni koji dijele našu vjeru u Isusa Krista, tako i oni koji oklijevaju, sumnjaju ili ne vjeruju, mogu doživjeti iskustvo Gospodina Isusa uskrslog i živog i njegove ljubavi prema svima nama, koje može biti presudno za život.
NASTUP ŽUPNIH ZBOROVA U POREČU
Ispod pogleda sv. Eufemije na veličanstvenom mozaiku iz VI. stoljeća u Eufrazijevoj bazilici u Poreču, u nedjelju, 14. studenog 2010. nastupali su pojedini zborovi Rovinjsko kanfanarskog i Porečkog dekanata. Nakon Sv. Mise, koja je započela u 18,00 sati u Bazilici, a koju je predvodio preč. Petar Pahović, porečki župnik, nastupali su župni zborovi iz Rovinja, Poreča, Funtane, Vrsara i Žbandaja. Nakon zajedničkog pjevanja svih nazočnih zborova Himne sv. Ceciliji započelo je pojedinačno pjevanje župnih zborova. Naš Župni zbor zpočeo je prvi i nastupio sa skladbama: Branka Starca: Voce mea i Amen. Zborom je ravnala prof. Irena Turković, a za orguljama zbor je pratila prof. Aleksandra Golojka. Po završetku pjevačkog djela svi zborovi zajedno bili su na večeri i drženju u Hotelu Kristal u Poreču.
SUSRET KATOLIČKE UDRUGE MLADIH ISTRE (KUMI)
U subotu 13.11. 2010. u Don Bosku u Rovinju KUMI - Katolička udruga mladih Istre imala je predstavljanje svoje udruge mladima Rovinja
Uvodnu molitvu imao je rovinjski kapelan vlč. Rikardo Lekaj, zatim je v. d. predsjednik Erik Roznbeker ukratko predstavio djelovanje udruge.
Malo povijesni dio i kako su nastali KUMI rekao nam je prvi predsjednik udruge Danijel Pokrajac.
