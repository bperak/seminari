psihološka astrologija
Nakon, čini se, beskonačnog boravka Saturna u znaku Vage, početkom listopada 2012. Saturn je ušao u znak Škorpiona. Naravno da se boravak Saturna u svakom znaku čini beskonačnim jer on nezaobilazno upire prstom u ono što ne funkcionira kako treba u našim životima i upozorava kako se još više trebamo potruditi. Tako je njegovo boravak u znaku Vage ukazao na svu krhkost partnerskih odnosa te potrebu da uložimo još više u njih kako bi oni postali stabilniji i kvalitetniji, a mi zadovoljniji. Sada je na redu sljedeća lekcija.
Saturn u Škorpionu fokusira se na ono što leži ispod površine, upire u naše slabosti koje možda i nisu samo slabosti nego i potencijali koje trebamo osvijestiti i razviti. Tradicionalno, znak Škorpiona povezan je s temom seksa, novca, moći i transformativnih procesa. Trenutna situacija u svijetu je takva da su financijske institucije postale centri moći te vedre i oblače ovisno o vlastitim interesima i ciljevima koji na prvo mjesto stavljaju profit. Ulazak i boravak Saturna u Škorpionu vrlo će nam jasno ukazati na tu činjenicu. I ne samo to. Saturn ne podnosi nedovršene i polovične poslove, na individualnoj i na globalnoj razini morat ćemo se pozabaviti ovim problemom koji postao više nego gorući. No, Saturn u Škorpionu neće biti sam već je svoje djelovanje uskladiti s Plutonom u znaku Jarca te će zajedno djelovati u pravcu dubokih, ponekad radikalnih i dramatičnih promjena nakon kojih naš svijet više neće izgledati isto.
Škorpion je znak koji vlada i prirodnim resursima. Raspolaganje i gospodarenje prirodnim resursima jedna je najvažnijih tema posljednjih nekoliko desetljeća. Boravak Saturna u znak Škorpiona još će više staviti u fokus tu temu, vjerojatno na površinu iznijeti neke činjenice s kojima nismo do sad bili upoznati, možda nas šokirati i zgroziti. Znamo da onaj tko raspolaže resursima u svojim rukama ima golemu moć borba za resurse i moć će se zaoštriti, ali i dobiti novu dimenziju.
Dalje, jedna od tema koje najčešće povezujemo s ovim vodenim znakom je seks i seksualnost. Posljednjih godina seksualnost je postala nešto što je prisutno u svakom segmentu javnog života, što nas zapljuskuje s malih i velikih ekrana, reklamira i mami na potrošnju. Ipak, istinska seksualnost je svjetlosnim godinama daleko od onoga što svakodnevno gledamo. Ne zaboravimo kako je Škorpion vodeni znak, dakle, znak emocija i kako pravi seksualni čin u sebi sadrži i onu duboku, emotivnu komponentu i djeluje transformativno na svim razinama ljudskog bića. Saturn u Škorpionu ogolit će svu besmisao korištenja seksa u komercijalne svrhe i podsjetiti što je on zaista. Također, potaknut će nas da se zapitamo o svojem odnosu prema seksu i seksualnosti, kao i da se suočimo s tabu temama i predrasudama za koje možda i nismo znali da ih imamo.
Sa Škorpionom su povezani porezi i porezna politika. Jasno je kako danas porezi koji plaćaju bogati i siromašni nisu baš pravedni. Svjedoci smo kako u svijetu, a i kod nas oni koji imaju i zarađuju više plaćaju manja porezna davanja odnosno pokušavaju izbjeći plaćanje poreza pronalaženjem rupa u zakonu. Moguće je da će se u poreznoj politici koristiti neke stare oprobane metode no pitanje je hoće li to u budućnosti donijeti doista praved niji porezni sustav.
Dubinska psihologija, psihijatrija i psihoanaliza također su domena ovog znaka. Škorpion je taj koji je bavi najskrivenijim aspektima naše osobnosti, onime što često skrivamo i od sebe samih. Možemo očekivati veći fokus i bavljenje ljudsk om psih om i njezinom složenošću u javnosti i kao i primjenu konkretnijih metoda koji bi mogle pomoći postizanju psihičke ravnoteže i zdravlja.
Ukratko, Saturn u Škorpionu eliminirat će sve ono što je suvišno, nepotrebno, ono što nas ometa u razvoju i napredovanju, tako da vrijeme Saturna u Škorpionu može biti vrijeme rješavanja svega onoga što nas kao društvo i pojedince koči, svega onoga što nam je viška ili što prijeti opstanku zajednice kao cjeline. Ovo može biti period kada ćemo se suočiti s našim najvećim strahovima, ali istovremeno i dobiti priliku da se tih istih strahova i ograničenja riješimo. Također, upozorit će nas kako na sebe moramo prihvatiti odgovornost za vlastite postupke jer ako to ne učimo, kontrolu nad našim životima imat će netko drugi. A to je ono što ne želimo da se dogodi, je li?
Saturn je vladar granica i ograničenja, strahova i zabrana, tradicionalno gospodar života i smrti, strog i zahtjevan. Početkom listopada ulazi u znak Škorpiona. Što nam donosi ova pozicija u sljedećem razdoblju i koje su osobine Saturna u znaku Škorpiona možete čuti na ovom predavanju.
ČETVRTAK 04.10.2012.
KRALJEVI DRAME LAV I ŠKORPION
Lav i Škorpion znakovi su snažnog karaktera i još jačih emocija. Pripadnici ovih znakova nisu osobe koje odabiru srednji put nego su ekstremni u svakom pogledu. U mnogim situacijama reagiraju dramatično pa ih doista možemo nazvati kraljevima drame. Na predavanju bit će riječi o sličnostima ova dva dva znaka, ali i karakteristikama koje ih razliku.
ČETVRTAK 08.11.2012.
LIJEVI I DESNI POLITIČKE OPCIJE U ASTROLOGIJI
Kada bismo u osnovi dijelili političke opcije, govorili bismo o lijevoj i desnoj političkoj opciji. U astrološkoj simbolici lijeva politička opcija predstavljena je Neptunom, a desna Uranom. Zašto je tako i što u sebi krije astrološka simbolika Neptuna i Urana možete saznati na ovom predavanju.
ČETVRTAK 06.12.2012.
STABLO ŽIVOTA IC / MC U HOROSKOPU
Os četvrte i desete kuće važan je dio svakog osobnog horoskopa. Ova os drži nas uspravnima, određuje naš pravac razvoja u životu, govori o tome tko smo i što sve možemo postati. Četvrto polje predstavlja iskonski dio naše prirode, deseto polje sve ono što gradimo tijekom godina života, ono što smo postali trudom i samodisciplinom.
Vatra je element koji otvara zodijak, na njegovom početku je vatreni, kardinalni znak Ovna. Ovaj element utjelovljenje je duha, a psihološka funkcija koja mu pripada je intuicija. Kada spomenemo vatru i intuiciju, to često izaziva podizanje obrva jer intuicija je osobina koju bismo možda prije povezali s elementom vode. Pa ipak, nije tako. Zašto? Kada govorimo o intuiciji, govorimo o budućnosti, odnosno o viziji onoga što bi su u budućnosti moglo dogoditi. A budućnost je domena vatrenog elementa.
Vatra je element najudaljeniji od zemaljske realnosti, ona je element ideja i kreativnost, živahan i neobuzdan, neprestano u potrazi za novim izazovima. Iako je to element avanture, također je i element duhovnosti vatra je ono što nas pokreće i vodi prema naprijed, ali i ona nada u bolje sutra koja nam daje snagu u vremenima krize.
Ovaj element ne trpi nikakva ograničenja, potrebno mu je prostora kako bi gorio punim sjajem i snagom. Ali kao što govori stara poslovica vatra je dobar sluga, ali loš gospodar. Ako pretjera, može uništiti sve oko sebe, ali nam daje svjetlost i toplinu, nešto bez čega teško možemo živjeti. Posjedovanje vatre razlikuje čovjeka od životinje i na simboličkom i na konkretnom planu.
U svemu i svakome vidi potencijale, vidi sve ono što bi netko mogao postati ili kako bi se neki projekt mogao razvijati. Za vatru ne postoji riječ nemoguće. Uza silan entuzijazam koji ovaj element posjeduje, to zapravo nije ništa neobično jer ostvaruje ono što se drugima doista čini nemoguće. Ovo je spontan i instinktivan element koji pred sobom mora imati cilj, neku avanturu u koju se može upustiti, tvrđavu koja treba osvojiti. I sve dok je tako vatra gori veselim žarom. Ako ne postoji nešto što u budućnosti treba ostvariti, vatra gubi motivaciju, smanjuje se i naposljetku gasi.
Vatra je ta koja nam daje toplinu, koja nas neodoljivo privlači kao i pripadnici znakova vatrenog elementa. To su ljudi koji nas potiču i ohrabruju u teškim životnim trenucima i pomažu nam da krenemo dalje. Radi svoje odvažnosti i odlučnosti su uzor drugima, pravo svjetlo u tami. Kada ima odgovarajući cilj pred sobom, teško ju je zaustaviti. Ovo je samopouzdan element koji crpi snagu iz svojih postignuća pa i slave koje ide uz njegove podvige. Živahan je i dinamičan, neprestano u potrazi za novim avanturama i uzbuđenjima.
S druge strane, ovom elementu nedostaje strpljenja i samokontrole, usmjeren je na sebe i svoje vlastite želje i porive zanemarujući druge i njihove potrebe, zna biti surov i sirov, paleći sve pred sobom i oko sebe. Ipak, svijet bez vatre bio bi svijet tame. Vatra je element duhovnog napretka i osvajanja novih horizonata, element koji nam daje vjeru u budućnost kao i da uvijek postoji nada u bolje sutra.
Kao u reklami koja se prije par godina prikazivala na svim našim tv-postajama PRVE TRI SU NAJVAŽNIJE. Ta je reklama samo vješto prezentirala zaključke koje su već davno pokazala psihološka istraživanja. Doista, prve tri godine su važne u razvoju svake osobe. U tom periodu našeg života baš poput spužve upijamo ono što se oko nas događa. I naše dojmove pohranjujemo duboko u sjećanju.
Astrološki, to razdoblje povezujemo s Mjesecom. Mjesec simbolizira naše spontane, instinktivne reakcije. Govori kako pokazujemo ono što osjećamo i što nam je potrebno kako bi se osjećali sigurnima i zaštićenima. Mjesec možda bi bilo bolje reći Luna jer je to imenica ženskog roda predstavlja receptivni, pasivni, ženski princip. Nema izvora vlastitog svjetla nego reflektira Sunčevu svjetlost. Također, astrološki predstavlja najvažniju osobu u našim prvim godinama života majku. Odnosno točnije rečeno, način na koji je mi doživljavamo. Jer, kakva god naša majka bila u stvarnosti, posebno ćemo biti osjetljivi i posebno ćemo memorirati ona njezina ponašanja i one osobine koje odgovaraju poziciji i aspektima Mjeseca u našoj natalnoj karti. Tako, primjerice, ukoliko je u vašem horoskopu Mjesec povezan sa Saturnom doživljavat ćete majku kao zahtjevnu prilično ozbiljnu, ali i kao čvrstu i stabilnu osobu u koju ste se mogli pouzdati. Nasuprot tome, Mjesec koji je povezan s Venerom dat će puno« mekaniju »sliku o majci možemo je doživljavati kao osobu koja je udovoljavala svim našim potrebama i naučila nas uživati u lijepim stvarima u životu, ali nas nije inzistirala na disciplini i učenju praktičnim stvarima.
Međutim, još jednom naglašavam, riječ je o subjektivnoj slici. Možda su najbolji primjer za to obitelji s više djece. Svako dijete može imati (uglavnom i ima) različite pozicije Mjeseca u svom horoskopu. Dakle, percepcija majke svakog od njih je različita. I ta percepcija obilježava ih trajno u životu. Možda iz svega ovoga što sam dosada napisala ispada da ne možemo puno učiniti kako bismo tu sliku o majci promijenili. Može se reći da to djelomice možda i odgovara istini, ali ipak ima i tu prostora za konstruktivno djelovanje.
Još malo da se vratimo na simboliku Mjeseca. Između svega ostaloga, on predstavlja nesvjesni, instinktivni princip. A to znači da je subjektivan. Dakle, slika koju imamo o vlastitoj majci je prilično subjektivna. U razdoblju kada ona predstavlja cijeli naš svijet, puno toga ovisi o njezinom ponašanju i raspoloženjima, na vjetrometini smo njezinih osjećaja. U prve tri godine dijete misli da su ono i majka jedno i u to vrijeme ono nema razvijeno svoje vlastito ja što će kasnije itekako dobro nadoknaditi kada će u svakoj prilici pokazivati svoju volju i tvrdoglavost izazivajući tako roditeljsko strpljenje. Odnos s majkom naš je prvi emotivni odnos. Iskustva koja smo u njemu doživjeli, preslikat će se na naš emotivni život i u zrelijem dobu, a da toga vjerojatno nećemo biti niti svjesni.
Međutim, bez obzira na važnost našeg odnosa s majkom (bio on ugodno ili traumatično iskustvo) ne možemo očekivati da ona cijeli život za nas igra ulogu zaštitnice ili da je krivimo za svoje neuspjehe. Uostalom, sjetimo se, i ona je samo osoba od krvi i mesa, sa svojim problemima, kompleksima pa i vlastitim traumama iz djetinjstva. Zrela i doista odrasla osoba sama brine o vlastitim emocionalnim potrebama, istražujući to doista vrlo složeno područje života. Svatko od nas zna koliko su ponekad nepredvidljive i neobjašnjive naše reakcije i ponašanje, toliko da nam se može činiti da nama upravlja neka nevidljiva ruka. To ima veze sa simbolikom Mjeseca u astrologiji koja ga povezuje s nesvjesnim, iracionalnim, instinktivnim.
Spontane reakcije opisane su pozicijom Mjeseca u horoskopu. Netko s Mjesecom u znaku Ovna reagirat će burno i ljutito no ta žestina će se vrlo brzo i splasnuti dok će primjerice netko s Mjesecom u Jarcu biti prilično suzdržan« na prvu loptu »ono što stvarno osjeća zadržat će za sebe i pokušat će se ponašati na način koji smatra primjerenim u postojećoj situaciji. I sami znamo kako je način na koji reagiramo teško promijeniti. Zapravo, za to nema ni razloga, ali naš život će izgledati kaotično pustimo li da nas vode isključivo naše emocije bez upliva naše svjesne kontrole. Bit ćemo« osuđeni »da se neprestano vraćamo uvriježenim obrascima ponašanja, osvrćući se stalno u prošlost i nespremni da prihvatimo bilo kakvu konstruktivnu novost u našem životu. Naravno, vrlo je udobno živjeti u nepromjenjivom svijetu na koji smo navikli. Pa čak ako se u njemu i ne osjećamo najzadovoljnije. Međutim, prije ili kasnije svladat će nas monotonija. I kada se nađemo u takvoj situaciji, bilo bi dobro da shvatimo da sami možemo nešto učiniti kako bi se pomakli s te mrtve točke. A ne da poput malog djeteta očekujemo kako će to netko učiniti umjesto nas. Sjetimo se, odrasli smo i sami odgovaramo kojim će smjerom dalje ići naš život.
U današnje doba veliki dio našeg vremena i energije usmjeravamo kako bismo si osigurali egzistenciju i bili uspješni na materijalnom planu. Novac određuje puno toga naš stil života, status koji uživamo u društvu, sigurnost koju osjećamo. O našoj financijskoj situaciji, načinu i mogućnostima za zaradu govori drugo polje osobnog horoskopa. No, ono ne opisuje samo to nego i druge aspekte našeg života koji bitno utječu na našu uspješnost na materijalnom planu.
Za početak, pozicije u drugom polju (znak / znakovi, planeti, vladari) govore o našem odnosu prema vlastitim vrijednostima. Kada govorim o vlastitim vrijednostima, između ostaloga, mislim pri tome na naše kreativne potencijale i talente, sve ono što možemo upotrijebiti kako bismo stvorili novu vrijednost i zamijenili svojih ruku djelo (ili svoga uma djelo) za neku drugu vrijednost, na primjer novac. Kako bismo u tome bili uspješni, važno je što mislimo o sebi, imamo li dovoljno samopouzdanja, vjerujemo li u svoje vlastite talente. To je ono što je presudno kako bismo bili uspješni i realizirali se u poslu kojim se bavimo i za to dobili zadovoljavajuću naknadu.
Naš odnos do vlastitih vrijednosti odnosno vlastitih potencijala formira se još u ranom razdoblju života. Ne zaboravimo kako se drugo polje nalazi u donjoj polovici horoskopa, ispod horizonta. Donji dio horoskopa je povezan s instinktima i nagonima koje ne gradimo svjesno nego ih djelomice nasljeđujemo, a djelomice razvijamo u ranom dobu, pod direktnim utjecajem roditelja i njihovih razmišljanja, rasuđivanja i odnosa prema nama. A taj utjecaj ne mora nužno biti ohrabrujući i pozitivan.
Drugo polje također opisuje naš odnos prema pokretnoj imovini, a naša prva pokretna imovina je naše vlastito tijelo. Kasnije, to je novac koji zarađujemo u poslu koji radimo, a u drugom polju opisan je na kojem području možemo najbolje zaraditi kao i kako ćemo raspolagati zarađenim. Onaj tko živi u skladu sa simbolikom svog drugog polja osjeća se ostvareno na materijalnom planu jer koristeći svoje prirodne potencijale osigurava sredstva za život.
Mnogo toga možemo naučiti i od znaka Bika, prirodnog vladara drugog polja. Ovaj znak usmjeren je kako bi si prskrbio ono što mu je potrebno za život, ali i udovoljio svojoj potrebi za sigurnošću. Pri tome je strpljiv i uporan, koristeći svoje snage i talente, svjestan njihove vrijednosti. Bik zna da se mora pobrinuti za sebe jer nitko drugi to neće učiniti umjesto njega. I zato mora uspjeti. Tako se i svatko od nas, ako je svjestan svojih vrijednosti i u njih vjeruje te ih zna upotrijebiti, može ostvariti na materijalnom planu.
