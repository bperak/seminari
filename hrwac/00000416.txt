U organizaciji Instituta za inovacije predsjednik Republike Ivo Josipović održao je predavanje na temu ' Ključne pretpostavke za razvoj poduzetništva. Kao najveće probleme u gospodarstvu Josipović je istaknuo nelikvidnost koja iznosi oko 40 milijardi kuna, javni dug, te veliki i neefikasni javni sektor. Loša gospodarska situacija utječe na siromaštvo što potvrđuju drastične brojke građana koji nemaju niti za osnovne životne potrebe.
- " Pad izravnih ulaganja iz inozemstva je drastičan, a niti domaćih investicija nema dovoljno i to govori o ključnom problemu, lošoj investicijskoj klimi. Kad govorimo o strukturi poduzetništva vidna je karakteristika deindustrijalizacije što je iznimno loš pokazatelj. Pad industrijske proizvodnje je srazmjerno veći od drugih loših pokazatelja. Očito je da je deindustrijalizacija loš fenomen koji djeluje na ukupnu gospodarsku sliku ", rekao je Josipović. Dodao je kako se kapaciteti malog i srednjeg poduzetništva podcjenjeni, a upravo je ono važno za novo zapošljavanje i nove poslove.
- " Mi smo u fazi u kojoj je poduzetništvo loše percipirano. Takav refleks je posljedica kvazi gospodarstva nastalog u kriminalnoj pretvorbi i privatizaciji. Taj negativni refleks moramo smanjiti a to možemo samo djelima, afirmacijom onih poduzetnika koji su korektni u poslovanju i afirmacijom činjenice da bez poduzetništva nema novih radnih mjesta ", tvrdi Josipović. Naglasio je da mediji i politika trebaju promovirati poduzetništvo koje je društveno odgovorno.
Kad je riječ o inovacijama, predsjednik Josipović istaknuo je kako su neke institucije u Francuskoj i Estoniji dovele do savršenstva spregu znanosti i gospodarstva i Hrvatska može puno naučiti od njih. Ustvrdio je da u Hrvatskoj još uvijek postoji otpor prema intelektualnom vlasništvu i pravima inovatora. " Inovacije će biti važan poticaj gospodarske aktivnosti i oni koji ne budu inovativni neće opstati na tržištu ", zaključio je predsjednik Josipović.
Članovi Programskog vijeća HRT-a na svojoj su sjednici pohvalili Dramski program Hrvatskog radija, te iznijeli kritike na račun Dramskog programa Hrvatske televizije, koji od 2008 godine do danas bilježi pad... Više...
Danas je Građanska akcija podsjetila Vladu da se neodgovorno ponašanje neće tolerirati. Na nadvožnjaku u Zagrebu osvanuo je transparent koji pokazuje kakvo građani imaju mišljenje o Vladi. POLITIKA.HR Više...
Kako svi već znate, sa današnjim danom portal Politika.hr prestaje sa radom. Odlučili smo zato, sutra 01. ožujka 2013 godine, objavljivati najčitanije, najzanimljivije i najbolje vijesti koje smo imali od početka... Više...
Stožer za obranu hrvatskog Vukovara potvrđuje da je bilo razgovora u vezi sastanka s premijerom Milanovićem, ali je isti uvjetovan od strane premijera da na njemu prisustvuje samo Tomislav Josić... Više...
