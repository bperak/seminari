Služba za medicinsku rehabilitaciju ortopedskih bolesnika Specijalne bolnice za medicinsku rehabilitaciju Krapinske Toplice najstariji je odjel za rehabilitaciju nakon složenih ortopedskih zahvata i posljedica ozljeda sustava za kretanje.
Služba je zaokružena tehnološka jedinica sa smještajem, prehranom, medicinskom skrbi, zdravstvenom njegom i fizikalnom terapijom kao nastavkom operacijskog liječenja na ortopedskim i traumatološkim odjelima akutnih kliničkih bolnica. Najčešće se provodi rehabilitacija nakon ugradnje umjetnih kukova i koljena, te nakon prijeloma nogu i politraume.
Liječnički nadzor nad bolesnicima provodi tim liječnika fizijatara i specijalista ortoped. Služba ima tri odjela i tri odsjeka s ukupno 106 kreveta. Pročelnik službe je Ivan Horvatek, dr. med., specijalist ortopedije, a voditelji odjela su:
Bolesnici su smješteni u komfornim dvokrevetnim i trokrevetnim sobama na prvom i drugom katu srednjeg bolničkog objekta. Prehrana pokretnih bolesnika osigurana je u bolničkom restoranu, a teže pokretni bolesnici tzv. tablet sistemom dobivaju toplu hranu u sobu.
Zdravstvena skrb osigurana je tijekom 24 sata radnim i neradnim danima. Liječničke vizite su svakodnevne. Najznačajniju ulogu u zdravstvenoj njezi bolesnika imaju medicinske sestre, koje su kontinuirano prisutne na odjelu. Njihova je zadaća provođenje standardnih postupaka zdravstvene njege, provođenje dijagnostike, podjela lijekova te hitne intervencije na poziv bolesnika ili odredbama liječnika.
Medicinske sestre odjela su:
OT1 - Ana Sinković, bacc. med.techn.
OT2 - Vlasta Veček, bacc. med.techn.
OT3 - Marija Cigula, VMS.
Na odjelu se individualno provodi medicinska rehabilitacija prema programu koji osmišljava i kontrolira liječnik fizijatar nakon pregleda bolesnika pri dolasku i u dogovoru s ortopedom i fizioterapeutima. Koriste se različiti postupci medicinske gimnastike, vježbe hoda uz pomagala po ravnoj površini i stepenicama, elektroterapija i hidroterapija. Suradnici rehabilitacijskog tima su psiholozi, ergoterapeuti i logopedi. U posljednje četiri godine vrši se rehabilitacija bolesnika na kojima se provodi hemodijaliza.
Denzitometrija
Pri odjelu za rehabilitaciju ortopedskih bolesnika provodi se koštana dual fotonska denzitometrija za određivanje koštano mineralne gustoće. U sklopu odjela također radi i ambulanta za osteoporozu.
Telefonska linija za kontakt i narudžbu:
Denzitometrija: (385 49) 383 - 372
Ciljevi ortopedske rehabilitacije
Cilj rehabilitacije je edukacija bolesnika i unapređenje funkcije operiranog dijela tijela, osposobljavanje bolesnika za kretanje i samostalno obavljanje najneophodnijih aktivnosti. Odjel za rehabilitaciju ortopedskih i traumatiziranih bolesnika integralni je dio Specijalne bolnice za medicinsku rehabilitaciju Krapinske Toplice. Stručni suradnici u radu odjela su specijalisti drugih specijalnosti koji rade u Bolnici (internisti, kardiolozi i neurolozi). Za potrebe rada odjela koristi se bolnički medicinsko-biokemijski laboratorij, radiološka dijagnostika, ultrazvučna dijagnostika, bolnička ljekarna te ostale nemedicinske službe: kuhinja, tehnička i administrativna služba.
Najveći broj korisnika usluga odjela osiguranici su HZZO-a, te nešto manji broj privatnih korisnika ili osiguranika drugih osiguravajućih kuća.
