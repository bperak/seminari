Prva hrvatska prometna simulacija i jedna od malobrojnih u svijetu. Prva hrvatska igra komercijalne kvalitete koja se svima nudi potpuno besplatno. Projekt koji nije realizirala profesionalna programerska kuća već tim mladih ljudi okupljenih u Udrugu darovitih informatičara Rijeke. Prva hrvatska igra koja sadrži i humanitarnu komponentu. U potpunosti bez krvi i nasilja. U projekt su se uključili UNICEF i UNODC. Uključite se i vi. 
Kako? 
Svojom donacijom za nastavak razvoja projekta Urban Jungle ili tako što ćete se upisati u listu sponzora. 
Svim donatorima dugujemo vječnu zahvalnost, a sponzori svoj interes mogu pronaći u oglašavanju unutar same igre. 
Urban Jungle je i prvi hrvatski advergaming projekt - što znači da se razvoj igre financira upravo prodajom oglasnog prostora u igri. Istraživanja pokazuju da takav oblik oglašavanja funkcionira na obostrano zadovoljstvo - kako oglašivača tako i ciljane skupine. Reklame u igri ne djeluju agresivno pa tako ne opterećuju igrača dok istovremeno pridonose realističnosti virtualnog okruženja. Osim što reklame " jednostavno postoje " u igri, dovoljno su izolirane u svakom trenutku da se oglašivač ne mora brinuti za prezasićenost medija koji je odabrao za svoje oglašavanje. 
Advergaming je svjetski trend, a Urban Jungle je prilika da dio svog marketinškog proračuna uložite u novi medij - jedan od rijetkih kojeg neće izlizati kiša, otpuhati vjetar i zbog kojeg auditorij neće promijeniti program.: -) 
Koje su pozicije u igri na prodaju? Gotovo sve što vidite unutar igre - dok god vaša želja pozitivno utječe na igrivost. 
Za sve dodatne informacije u vezi oglašavanja u igri ili stjecanja statusa donatora, obratite se Kreativnom odjelu - jedan od njihovih zadataka je izrada media-plana za svakog pojedinog sponzora kako bi sredstva uložena u projekt bila optimalno iskorištena. 
Veliko hvala svim dosadašnjim i budućim sponzorima i donatorima bez kojih Urban Jungle ne bi mogao postojati 
Što kažu drugi? 
" Predsjednik Mesić je izrazio želju da se ovakvi projekti prepoznaju i da se nastavi s izradom sličnih simulacija i za druge hrvatske gradove. " - Ured Predsjednika RH 
