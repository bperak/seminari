Ukupan broj noćenja turista u karlovačkim hotelima za razdoblje od 1. lipnja do 31. srpnja ove godine manji je u odnosu na prošlu i pretprošlu godinu. Naime, kako doznajemo iz karlovačke Turističke zajednice, ove godine je u tri karlovačka hotela, Carlstadt, Korana Srakovčić i Europa u navedenom razdoblju ukupno noćilo 5.408 gostiju. U istom razdoblju lani, broj noćenja iznosio je 5.989, a 2009. godine u hotelima ukupno je noćilo 5.536 osoba. Ujedno, Turističko informativni centar na Turnju u lipnju je zabilježio 8.255 posjeta, a u srpnju ga je posjetilo između osam i devet tisuća gostiju.
Iako je završetak radova na gradnji željezničkog stajališta u Karlovcu bio najavljivan još za lipanj pa za studeni pretprošle godine, taj objekt do danas još nije završen, a nije poznato niti kada će biti.
Nažalost, trend sve većeg broja razvoda braka u Karlovačkoj županiji proteklih godina znači i sve više posla Centru za socijalnu skrb koji je u tim postupcima nezaobilazan, osim ako nije riječ o sporazumnom razvodu ili pak ako partneri imaju maloljetnu djecu. Uskoro« bivši »supružnici postupak posredovanja mogu provesti u bilo kojem Centru za socijalnu skrb u županiji, ističe u razgovoru za Karlovački tjednik Mirjana Pogačić, ravnateljica Centra za socijalnu skrb
Koji su kriteriji za određivanje koji je roditelj podobniji da mu se dijete povjeri na zajednički život?
Ako roditelji ne žive u obiteljskoj zajednici Sud će odlučiti s kojim će roditeljem dijete živjeti te odrediti način i vrijeme susreta i druženja s drugim roditeljem. U postupku donošenja odluke sud će uvažiti sporazum roditelja ako nije protivan dobrobiti djeteta a ako se roditelji ne mogu sporazumjeti zatraži mišljenje o povjeri i načinu kontaktiranja od nadležnog Centra za socijalnu skrb. Dakle što se tiče djelovanja Centra za socijalnu skrb on, temeljem javnih ovlasti sudjeluje kao stranka ili umješač pred sudom. Pri tome daje podatke o obiteljskim prilikama, mišljenja i prijedloge. Iz rečenog proizlazi da Centar nema odlučujuću ulogu nego predstavlja stručnu pomoć sudu te njegova mišljenja i prijedlozi nisu obvezujući za sud. To znači da sud može po službenoj dužnosti ili na zahtjev stranke predložiti dodatno vještačenje na okolnosti koje su predmet rješavanja pojedinog slučaja. U tom smislu i stranka u sudskom postupku može predlagati vještačenje na okolnost utvrđivanja bitnih činjenica za donošenje odluke o roditeljskoj skrbi. To je naročito važno naglasiti u onim situacijama kada se javlja nezadovoljstvo mišljenjem centra ili kada ono nije u skladu sa očekivanjima stranaka u postupku.
Odluku sigurno nije lako donesti iako su poznati kriteriji koji se uzimaju u obzir prilikom donošenja mišljenja?
Kriteriji koji se uzimaju u obzir prilikom donošenja mišljenja Centra o povjeri su psihološki, socijalni i drugi. Psihološki kriteriji odnose se na karakteristike ličnosti roditelja, a procjenjuje se samokontrola ponašanja, psihička i psihološka stabilnost, emocionalna zrelost roditelja, ponašanje u stresnim situacijama, empatičnost, kapaciteti za njegu i stvaranje i održavanje dobrih odnosa i s djecom i s okolinom, ponašanje prema djeci, odsustvo psihopatologije, psihičkih bolesti, promjena ličnosti koji dovode do grubosti i neosjetljivosti. Procjenjuje se sadržaj skrbi o djetetu prije razdvajanja odnosno koji je roditelj djetetu bio glavno jelo a koji desert, privrženost djeteta jednom od roditelja te odnos s njime. Svakako je važan kriterij odsustvo zlostavljanja djece i grubog zanemarivanja djece. Želje djeteta uzimaju se u obzir, ali se ne moraju uvažiti. Važan je doživljaj djeteta s kojim se roditeljem osjeća sigurno, zaštićeno i uz kojeg roditelja može bolje izraziti sebe. Procjena se radi na osnovu razgovora psihologa sa roditeljima i djetetom te na osnovi upitnika ličnosti. Socijalni radnik utvrđuje socio-ekonomske prilike roditelja, a to su stambeni uvjeti, prihodi, način života, zdravstveno stanje i drugo. Niti jedan od ovih navedenih uvjeta, bilo psiholoških bilo socijalnih nije kriterij sam za sebe niti odlučujući. Postupak znatno otežavaju situacije kada su roditelji u konfliktu i nastoje svim snagama dokazati da onaj drugi roditelj ne zaslužuje ni kontakte, a kamoli povjeru. CZSS tu puno ne može učiniti jer radi prijedlog u trenutku koji je sada, ne može se odlagati prijedlog i slati roditelje i djecu na psihoterapiju kako bi se ispravilo što se dade uopće ispraviti te onda donositi prijedlog. To je dakle na savjesti svakog roditelja. Nakon izvršenih obrada socijalnog radnika i psihologa zajedno sa pravnikom koji će sudjelovati u sudskom postupku donosi se timski zaključak i konačno mišljenje o tome kojem će se roditelju dijete povjeriti i o načinu susreta i druženja s drugim roditeljem.
Nedavno objavljeni prvi rezultati ovogodišnjeg popisa stanovništva pokazuju da je broj stanovnika u županiji, kao i u svim gradovima manji nego prije deset godina. Grad Karlovac je tako na 2001. imao 59.395 stanovnika, a po sadašnjem popisu ima 55.981 stanovnika, 3. 414 stanovnika manje nego prije deset godina.
Samo područje grada, gdje ulaze samo gradske četvrti prije deset je godina brojalo 49.082 stanovnika, a sada ima 46.827 stanovnika.
Zanimljivi su podaci o mjestima gradske okolice, gdje je u većini broj stanovnika manji, ali ima i onih, istina rijetkih gdje se broj stanovnika povećao.
Središnja proslava višednevnog obilježavanja 432. rođendana grada održana je u Gradskom kazalištu Zorin gdje su na svečanoj sjednici Gradskog vijeća dodijeljena javna priznanja i nagrade zaslužnim pojedincima i organizacijama. Hrvatski predsjednik Ivo Josipović nazočio je svečanoj sjednici kao i potpredsjednici Vlade RH Domagoj Ivan Milošević koji je bio izaslanik predsjednice Vlade Jadranke Kosor te Božidar Pankretić, ministar regionalnog razvoja, šumarstva i vodnog gospodarstva.
