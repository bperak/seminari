Apartmani Jakas 
Dobro došli na najsunčaniji jadranski otok - Hvar 
Ako svoj odmor želite provesti daleko od gradske vreve i stresne svakodnevice, krenite prema otoku Hvaru, najsunačanijem otoku na Jadranskoj obali, otoku lavande, vinove loze, maslina i aromatskog bilja. Potražite nas u Zavali, mirnom mjestu na njegovoj južnoj obali. Kada prođete kroz srce otoka - njegov tunel, odmah na izlazu ugledat ćete padine obrasle vinovom lozom niz koje ćete se spustiti do Zavale, a zatim možete brodom stići na obližnji otočić Šćedro koji vam nudi suvremenu inačicu mirnog, obiteljskog turizma. 
Bilo da se odlučite na ostanak u našim apartmanima u Zavali ili u apartmanima na Šćedru, sigurni smo da ćete osjetiti dah iskonskog mediteranskog ugođaja, ugođaj Jadrana kakav je nekada bio. Opustit ćete se uz zvuk valova, miris kadulje i ružmarina te uživati u okusu svježe ribe i domaćeg vina. 
Dođite i uvjerite se zašto već nekoliko stoljeća putnici namjernici pohode naš otok i uvijek mu se ponovno vraćaju. 
Nagrada za najmirniji otok Mediterana odlazi Šćedru. Naime, u priručniku Mediteranski otoci britanskog autora Charlesa Arnolda, koji opisuje čak 200 najljepših otoka Mediterana, upravo su hrvatski otoci, uz nekolicinu grčkih, proglašeni oazama mira. 
Što vidjeti u blizini? 
Kad ste na otoku Hvaru, preporučamo vam vidjeti sljedeće: 
Hvar 
Jelsu 
Vrbosku - fjord 
selo Humac 
Grapčevu špilju 
Na otoku Hvaru više je lijepih mjesta i gradića koje morate posjetiti. Svakako nemojte propustiti vidjeti starogradsko polje, ager, koje je pod zaštitom UNESCOa. U Starom je Gradu i Tvrdalj, ljetnikovac velikog hrvatskog renesansnog pjesnika Petra Hektorovića. U Hvaru možete posjetiti najstarije hrvatsko kazalište iz 1612. godine. Prošetajte i rivom u Jelsi, uvucite se u fjord u kojem se skrila Vrboska; upoznajte napušteno selo Humac i upustite se u avanturu spuštanja do Grapčeve špilje, bogatog neolitskog nalazišta. Jednostavno, upoznajte bogatu prošlost ovog otoka koji su još stari Grci prepoznali kao mjesto ugodnog življenja. 
