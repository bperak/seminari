Yoga Pilates
Vođeno opuštanje
Vođeno opuštanje je tehnika pomoću koje vježbači, slušajući upute instruktora, mentalno opuštaju sve dijelove tijela. Tijekom vođenog opuštanja leži se na leđima zatvorenih očiju, u položaju u kojem su ruke odmaknute od tijela, a dlanovi okrenuti prema gore. Takav položaj smanjuje podražavanje osjetila vida i dodira te pomaže usmjeravanju pozornosti na unutarnji doživljaj tijela, misli i emocija. Svjesnim usmjeravanjem pozornosti na svaki pojedini mišić i zglob, bez dodatnog podražavanja osjetila, uklanja se napetost iz tih dijelova tijela, stvara se osjećaj težine ili lakoće u tijelu, odnosno potpune opuštenosti.
relaksirajuće
Na Pilates YOGA satu, vođeno opuštanje se provodi u poluzamračenoj prostoriji uz tihe zvukove relaksirajuće instrumentalne glazbe koja vježbačima olakšava proces opuštanja.
Vođeno opuštanje učinkovita je vježba koja djeluje na principu povezanosti tijela i uma. Kada se osjećamo opušteno i smireno, tada nema napetosti ni grča u tijelu. Isto tako, kada je tijelo u potpunosti opušteno, ono se oslobađa stresa, smanjuje se broj misli i stišavaju se prenaglašene emocije. Znanstvena istraživanja pokazuju da u mozgu postoji hologram cijelog ljudskog tijela. Opuštanjem pojedinih dijelova tijela smanjuju se živčani impulsi u živcima koji vode do mozga što dovodi do ravnoteže parasimpatičkpg i simpatičkog živčanog sustava. Ulogu preuzima parasimpatički živčani sustav koji za razliku od simpatičkog, tijelu i živcima omogućuje odmor i oporavak. Pozornost se spontano okreće prema unutra, mišići se opuštaju, disanje postaje polaganije i dublje, a osjećaj napetosti zamjenjuje osjećaj mira i spokoja. Ovakvo svjesno opuštanje tijela pruža mnogo dublji odmor od uobičajenog sna i spavanja koje se dešava na nesvjesnoj razini. Nakon opuštanja cijelog tijela, od nožnih prstiju do vrha glave, pozornost se usmjerava na disanje, odnosno promatranje opuštenog daha što dodatno smiruje um i produbljuje osjećaj ugodne opuštenosti.
Pilates YOGA objedinjuje vježbe yoge i pilatesa, koje osim što tijelu daju snagu i gipkost, povećavaju protok energije tijelom, poboljšavaju izmjenu tvari i uklanjanje toksina iz organizma. Vođeno opuštanje se stoga provodi nakon vježbanja, na kraju svakog Pilates YOGA sata kako bi se tijelu osiguralo dovoljno vremena da asimilira sve pozitivne učinke vježbanja. Vođeno opuštanje traje od 10 do 15 minuta i većini vježbača predstavlja poseban užitak jer im pruža trenutke istinske opuštenosti i mira, nakon čega odmorni i svježi odlaze kućama.
Opuštanje posebno preporučamo nakon dužeg ili intenzivnijeg vježbanja, ali se opuštati možete i neovisno o tjelovježbi. Relaksacijske tehnike na CD-u su izuzetno korisne kada dođete kući nakon radnog dana i želite poslovne probleme ostaviti iza sebe, da bi se opušteniji i pozitivniji mogli posvetiti svojoj obitelji. Također ih možete koristiti prije spavanja za bolji i dublji san, kao i u svakoj prilici kada sami osjetite potrebu. Osmišljena vizualizacija na CD-u je posebna i potpuno sigurna tehnika dvadeset minutnog vođenog opuštanja koja vam pomaže da se potpuno opustite zamišljajući odabrane prekrasne scene iz prirode. Tijekom vježbe, mislima se povezujete sa kreativnom snagom prirode koja vas zauzvrat umiruje, tješi i inspirira.
