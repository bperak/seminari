Obavještavamo klijente da od dana 15. svibnja 2013. godine Banka ugovara štednju na rok do 12 mjeseci isključivo s fiksnom kamatnom stopom, za sve valute. Stoga će se kod postojećih ugovora o štednji uz rok oročenja do 12 mjeseci s promjenjivom kamatnom stopom istekom ugovorenog roka oročavanja, od 15. svibnja 2013. godine, nepodignuti oročeni štedni ulozi obnavljati uz obračun fiksne kamatne stope važeće na dan obnove ugovora. 
Od 15. svibnja 2013. Banka također ugovara kratkoročne kredite s rokom otplate do 12 mjeseci uz fiksnu kamatnu stopu. 
Visine kamatnih stopa na oročene depozite i kredite možete pronaći na web stranicama Banke, kao i u svim poslovnicama. 
Ukoliko u razdoblju od 15.04. do 15.07.2013. godine postanete klijent Croatia banke za vas smo kreirali sljedeće pogodnosti u Paketu za novi početak: - nenamjenski krediti u kunama do 200.000,00 - do 70.000,00 kuna bez jamaca - kamatna stopa 7,99 % - naknada od 1,50 % - dopušteno prekoračenje u visini tri (3) plaće / mirovine već nakon prvog priljeva na tekući račun u Banci 
Odlukom o načinu otvaranja transakcijskih računa (NN 3 / 11 i NN 135 / 11) definiran je način upotrebe IBAN (International Bank Account Number - Međunarodni broj bankovnog računa) konstrukcije računa u provođenju nacionalnih platnih transakcija. IBAN, koji se do sada koristio isključivo u međunarodnom platnom prometu, od 01. lipnja 2012. godine uvodi se i u nacionalnom platnom prometu. 
IBAN konstrukcija računa obvezno će se koristiti kod provođenja svih platnih transakcija od 01. lipnja 2013. godine. 
U skladu s navedenim, paralelno sa sadašnjim HUB 1 i HUB 1 - 1 obrascima, u uporabu se uvode i novi obrasci HUB 3 i HUB 3 A koji omogućuju korištenje IBAN konstrukcije računa: 
Obrazac HUB 3 jedinstven je za sva plaćanja i može se koristiti za provođenje nacionalnih i međunarodnih platnih transakcija 
OBAVIJEST o postupanju po Uredbi o načinu provedbe plaćanja doprinosa prema plaći, primicima uz plaću, odnosno mjesečnoj osnovici za obračun doprinosa temeljem radnog odnosa 
Sukladno Uredbi o načinu provedbe plaćanja doprinosa prema plaći, primicima uz plaću, odnosno mjesečnoj osnovici za obračun doprinosa temeljem radnog odnosa (NN 49 / 2012) koja se primjenjuje od 01. svibnja 2012. godine, Banka je dužna za svoje klijente, koji su na listi poslodavaca koji ne uplaćuju doprinose, provesti kontrolu uplaćenih doprinosa prije provođenja naloga za isplatu plaća. 
Informaciju o klijentima tj. nalozima koji su predmet kontrole dostavlja Porezna uprava putem Financijske agencije. 
Ako su platni nalozi predmet kontrole Banke sukladno Uredbi, potrebno je naloge za plaćanje doprinosa i naloge za isplatu plaće predati zajedno na provedbu isti dan u skladu s terminskim planom Banke. 
Nalozi za plaćanje doprinosa i nalozi za isplatu plaće mogu se predati u bilo kojoj poslovnici / podružnici Banke ili Fine te putem CROBAneta ili FINA e-plaćanja. 
Croatia banka d. d. Zagreb imenovana je od strane Državne agencije za osiguranje štednih uloga i sanaciju banaka (DAB) jednom od isplatnih banaka u slučaju Credo banke d. d. Split - u prisilnoj likvidaciji. Pozivaju se deponenti-vjerovnici Credo banke d. d. Split - u prisilnoj likvidaciji na podnošenje zahtjeva za isplatu obeštećenja u Podružnicama / Poslovnicama Croatia banke d. d. Zagreb od 1. prosinca 2011. godine. 
Popis i radno vrijeme Podružnica / Poslovnica Croatia banke d. d. Zagreb u kojima je moguće podnijeti zahtjev za isplatu 
U Polači, središtu Ravnih Kotara, Croatia banka Podružnica Zadar predstavila je poljoprivrednim proizvođačima ponudu proizvoda i usluga Banke na stručnom skupu, koji je organiziran u suradnji s Agrokorom, tvrtkom Plodovo Fructus d. o. o. te njihovim kooperantima, uz podršku Ministarstva regionalnog razvoja i Zadarske županije. 
