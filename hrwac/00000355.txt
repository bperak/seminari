PREHRANA
Ponuda Izdvojeno
K. O. bi reko?
Prvi boksački stadion - Figgs Amphitheatre - izgrađen je 1917. godine u Londonu, Engleskoj.
Rorion Gracie je pokazao Melu Gibsonu kako napraviti trokut gušenje za jednu od posljednjih scena prvog nastavka Smrtonosnog Oružja
B. J. Penn je 2004. godine postao prvi borac u povijesti slobodne borbe koji je u isto vrijeme glavni na rang listama u dvije različite kategorije - lakoj i velter
Prva karate škola u Americi otvorena je 1945. godine. Otvorio ju je Robert Trias, i to u Phoenixu - Arizoni.
Borbu između Muhammada Alija i Earnieja Shaversa nadgledala je Elva Shain, i to je bio prvi teškaški boksački meč u kojem je sudila žena
White je fanatik kada su u pitanju kladionice, posebno Black Jack, i poznato je da je u jednoj večeri jednom spiskao milijun dolara. No kada White dobiva, tada često dobiva i osoblje. Jednom je djelitelju dao napojnicu od 100 tisuća dolara, a jednom je kupio auto.
Panamski boksač Roberto Durán prema mnogima je jedan od najboljih boksača svih vremena. Bio je vlasnik svjetskih titula u četiri različite kategorije - lakoj (od 1972 - 79), velter (1980), lako-srednjoj (od 1983 - 84) i srednjoj (1989). Boksao je od 1968. godine do 2001., otišao je u mirovinu u 50. godini života - s rekordom 103 - 16.
Dana White je bio " idiot " u školi a Lorenzo Fertitta " uzoran učenik. " Whitea su prvi put izbacili zbog tuče, a drugi put jer je pravio probleme časnoj sestri u katoličkoj školi.
Pedlar Palmer je bio prvi boksač koji je osvojio svjetsku titulu zahvaljujući diskvalifikaciji. To se dogodilo 25. studenog 1895. godine u Londonu, u meču s Billyjem Plimmerom.
Hapkido je moderna korejska borilačka vještina koja datira iz sredine 20. stoljeća, a osnivač modernog hapkidoa je korejski majstor Choi Yong Sool. U direktnom prijevodu s korejskog jezika njegov naziv je vještina usklađene snage. Hapkido je put fizičke i mentalne koordinacije. VIŠE
Gume za zube u boksu su se prvi put koristile 1915. godine, u meču Teda " Kid " Lewisa i Jacka Brittona.
Sugar Ray Leonard od 1979. do 1988. godine osvojio je svjetske titule u čak u pet različitih težinskih klasa, i upravo je u 80 - ima prozvan boksačem desetljeća
Prvi UFC-ov event organiziran je kako bi se suprotstavili razni stilovi. Tako su u studenome 1993. godine nastupili (između ostalih) kickboxeri Patrick Smith i Kevin Rosier, savate borac Gerard Gordeau, karataš karate Zane Frazier, shootfighter Ken Shamrock, sumo hrvač Teila Tuli, boksač Art Jimmerson i 79 kilograma teški BJJ majstor Royce Gracie. Gracie je pobijedio u turniru puno veće protivnike, a u kavezu je predstavljao svoju obitelj jer je tako odlučio njegov stariji brat i suosnivač UFC-a, Rorion. Priredba je iznenadila mnoge svojim uspjehom - kupljeno je 86,592 PPV-a.
Kao tradicionalni sport hrvanje se razvilo u velikom broju stilova i pravila, od sumo hrvanja, juda do različitih varijanti slobodnih stilova. Često se koristi u vojničkom treningu tzv. borbe prsa u prsa. Svim tim stilovima zajedničko je da je zabranjeno udaranje protivnika rukama, nogama, laktovima ili glavom, kao i nesportski potezi kao što su grebanje, ugrizi i udarci u genitalije.
U taekwondou, demonstracije lomljenja su provjera snage i preciznosti. Točno plasiranim udarcima, vježbač nastoji slomiti predmete poput dasaka, crijepova, cigala ili bejzbol palica. Demonstracije lomljenja se uglavnom izvode kao dio prezentacija taekwondoa i prilikom polaganja za više pojaseve.
Dok u pravilima stoji da borci mogu dobiti 5 minuta stanke ako su primili nenamjeran udarac u prepone, ništa nije navedeno za pikanje u oko, iako suci ponekad znaju pokloniti ozlijeđenom borcu nekoliko sekundi vremena da dođe k sebi. Dana White ima u planu to (pokušati) promijeniti.
2002. godine UFC je organizirao 53 meča, od kojih je 28.3 % završilo odlukom sudaca. U 2012. godini održana je 341 borba, a suci su odlučivali o pobjedniku u 46.3 % slučajeva
Shooto, koji je osnovan 1985. godine, najstarija je MMA organizacija na svijetu
Mark Coleman bio je prvi borac koji je osvojio Prideov i UFC-ov turnir. Na eventu UFC 10 (1996) dobio je tri protivnika u jednoj večeri, na priredbi UFC 11 dva protivnika, a 2000. godine osvojio je Prideov Openweight Grand Prix s tri trijumfa u jednom danu.
1923. godine, u susretu boksača Jacka Dempseyja i Luisa Firpa, došlo je do 9 knockdownova u jednoj rundi. Dempsey je pao dvaput a Firpo čak sedam puta, i ta činjenica i dan danas predstavlja rekord kada je u pitanju teška kategorija.
Poznati časopis " The Ring " dao je legendarnom Rockyju Marcianu " Fighter of the Year " priznanje 1952., 1954. i 1955. godine.
WBA je prva boksačka organizacija i osnovana je 1921. godine, a godinu dana kasnije pojase je prvacima počeo dijeliti i časopis The Ring. WBC je osnovan u Meksiku 1963. godine, IBF se pojavio 1976. godine a WBO 1988.
Kod prvih nekoliko UFC priredbi suci nisu mogli ni prekinuti meč. Njihov jedini posao bio je briga da borci poštuju nekoliko postojećih pravila. Zabranjeno je bilo samo kopanje očiju, nije se smjelo gristi niti udarati u grlo. Srećom, suci su ubrzo nakon toga dobili veću moć za vrijeme mečeva.
Jednom prilikom u 60 - ima Muhammad Ali je pričao u avionu i ignorirao sigurnosna pravila kada je avion naišao na turbulenciju. Stjuardesa mu je prišla i rekla da se zaveže, na što joj je on odgovorio, " Supermanu ne treba pojas. " Ona mu je poručila, " Supermanu ne treba ni avion. "
Na UFC-u 67 Anderson Silva je navodno namjerno dopustio Travisu Lutteru da ga baci u parter i to zbog toga da bi trijumfom u parteru osvetio Josea Landi-Jonsa, kojeg je Lutter pobijedio polugom na ruci godinu dana ranije.
Werdum Combat Team u Zagrebu vodi Bojan Mirković, hrvatski BJJ majstor koji je crni pojas dobio upravo od Werduma. " Dobio sam crni pojas od njega 16. 4. 2011. i tada je to bio prvi crni BJJ pojas u Hrvatskoj. Pretpostavljam da je to solidna nagrada za puno batina koje sam dobio od njega kroz 10 - ak godina. Jednom prilikom u Riu, dok se Fabricio pripremao za Pride 31 išao sam si kupiti sunčane naočale da pokrijem šljive ali niti jedne mi nisu stale na nos. "
Shannon Ritch vlasnik je neimpresivnog MMA rekorda 51 - 76, a najzanimljivije je to što u svojoj karijeri on nikada nije izgubio niti dobio odlukom sudaca. Dobivao je u 78 % slučajeva sa submissionima dok je manji dio otpao na nokaute. Što se tiče poraza, prisiljen je na predaju u 53 puta, a nokautiran je 23.
Karlovčanka Nevenka Mikulić nekoliko je puta osvojila državno prvenstvo u tajlandskom boksu - 54 kg a 2009. godine oko vrata je stavila broncu na europskom prvenstvu u istom sportu. U svojoj kolekciji ima i pojas međunarodne slovenske muay thai lige, kao i pojas profesionalne europske muay thai prvakinje - 53 kg. VIŠE
Pravilo boksa nalaže da će boksač koji je bespomoćno nagnut na uže ringa i nožni prsti mu ne dodiruju pod biti tretiran kao da je pao
Mike Tyson se u mladim danima često znao potući s djecom koja su se rugala njegovom govoru. Zbog sitnih zločina " Iron Mike " je bio uhićen čak 38 puta prije nego što je uopće postao tinejdžer. Poslan je u Tryon School centar za dečke, gdje je njegov boksački potencijal prepoznao Bobby Stewart, savjetnik i bivši boksač. Dvojac je trenirao zajedno prije nego što ga je Stewart preporučio Cusu D ' Amatou. Cus je usvojio Tysona kada je Mikeova majka umrla
Hollywoodska zvijezda Mickey Rourke vlasnik je profesionalnog boksačkog rekorda 6 0 2 (4 nokauta). U amaterskim vodama (27 - 3) bio je uspješan u 60 - ima i 70 - ima, a u ring se kao profesionalac vratio 1991. Zbog ozljede nosa i jagodica morao se podvrgnuti rekonstruktivnoj kirurgiji, a loš rezultat tog zahvata vidjet će se na njemu do kraja života. Glumac / borac je izjavio kako je svjestan onoga što je učinjeno, a da je za to kriv loš plastični kirurg.
Aero kickboxing je disciplina u kojoj ljubitelji ovoga sporta savladavaju osnove borilačkih vještina i uz glazbu izvode kretnje u stilu kickboxing udaraca i obrane te izbjegavanja udaraca. Radi se o kombinaciji kickboxing elemenata s plesom i glazbom odnosno kombinaciji aerobika i elemenata kickboxinga.
Taekwondo dolazi iz riječi Tae - što znači " udariti nogom ", Kwon - što znači " udariti rukom " i - što znači " put. " Taekwondo se u Hrvatskoj prvi put pojavljuje 1961. u Rijeci.
Nakon što je Mirko Filipović osvojio K-1 World Grand Prix u Zagrebu, Hrvatska je postala druga najuspješnija zemlja u povijesti tog natjecanja s 2 osvajača (prvi je okrunjen Branko Cikatić). Nizozemska je glavna na ovoj listi. VIŠE
Pete Rademacher jedini je boksač koji se borio za HW titulu u profesionalnom debiju. Nakon uspješne amaterske karijere i zlatne medalje na Olimpijskim igrama 1956. godine, izjavio je da može osvojiti titulu u prvom meču, čime je upecao Floyda Pattersona. Floyd mu je dao šansu, i na kraju ga je nokautirao u 6. rundi, no Pete nije napustio ring bez ispaljenog metka. Udarcem je srušio Pattersona u drugoj.
Nick Diaz godinama vježba na nunčakama, i poprilično je dobar u baratanju s oružjem koje je popularizirao Bruce Lee. Pogledajte video na OVOME linku i uvjerite se sami.
Ako ste se ikada pitali čemu tolika fascinacija eventom UFC 100, odgovor je jednostavan - priredba na kojoj je Brock Lesnar tehničkim nokautom svladao Franka Mira prodala je oko milijun i 600 tisuća PPV-ova (pay-per-view), što je više od tri puta jače od brojki koje se mogu nazvati prosjekom. Sljedeće super-uspješne priredbe na ljestvici imaju i pola milijuna manje, a listu možete pogledati OVDJE.
UFC on FUEL 8 (Silva vs. Stann) i UFC 94 izjednačili su se po broju uzastopnih odluka sudaca. 8 mečeva zaredom otišlo je do posljednjeg zvona, a FUEL 8 bi bio rekorder po tom pitanju da Mark Hunt nije završio Stefana Struvea u trećoj rundi. Wanderlei je na toj priredbi ostvario treći uzastopni FOTN bonus.
U amaterskom boksu najveći je doseg pobjeda na Olimpijskim igrama. Najuspješniji olimpijci svih vremena u boksu su tri boksača koji su uspjeli osvajati zlatne medalje na trima različitim Igrama. To je do sada pošlo za rukom Mađaru Lászlu Pappu u periodu od 1948. do 1956. te Kubancima Teófilu Stevensonu u periodu od 1972. do 1980. i Félixu Savónu u periodu od 1992. do 2000. godine.
Vjerovali ili ne, bivši prvak UFC-ove lake kategorije, B. J. Penn, i bivši vlasnik UFC-ovog LHW pojasa, Lyoto Machida, borili su se 2005. godine u Openweight susretu. " Prodigy " je težio 86 kilograma, a Machida 99 VIDEO. " Zmaj " je pobijedio Penna odlukom sudaca, a manje je poznato i da je on izvan oktogona tehničkim nokautima svladao buduće UFC veterane, Richa Franklina (VIDEO) i Stephana Bonnara (VIDEO).
Bivši šampion UFC velter kategorije i jedini borac (pokraj Matta Hughesa) koji je porazio GSP-a, Matt Serra, prvi je Amerikanac koji je dobio crni BJJ pojas od slavnog Renza Gracieja. To mu je uspjelo 2000. godine, a sada je treći stupanj u jiu-jitsi
Pride FC bio je poznat po MMA spektaklima, kao i po teškoj pirotehnici koja je često pratila borce dok su koračali prema ringu. No znale su se događati nezgode, a do jedne je zamalo došlo i dok je UFC koristio te efekte. " Kunem vam se, zamalo smo jednom zapalili Ortiza, " otkrio je Dana White.
Legendarni MMA borac Jeff Monson u UFC bi se vratio isključivo kao poluteškaš. " Išao bih u UFC u kategoriju do 93 kg, ali ne zamaram se time. Sretan sam u M-1 Globalu i borbama pred sobom. Volio bih da druge organizacije uspiju i da se mogu nositi s UFC-om. UFC nameće monopol nije koji dobar za borce, a borci su ti koji obavljaju sav posao i preuzimaju sav rizik. " INTERVJU
Danas su poznata dva prihvaćena stila borbe u hrvanju: slobodni stil te grčko-rimski stil. Osnovna razlika između ta dva stila je sljedeća: U grčko-rimskom stilu dozvoljeno je hvatanje protivnika isključivo iznad pojasa, dok je u slobodnom stilu dozvoljeno vršiti zahvate na cijelo tijelo.
Zbog činjenice da u boksu nije dozvoljeno protivnika udarati dok je na podu, te da postoje stroga pravila u koji dio tijela i na koji način se smije udarati protivnik, boks se često naziva i ' plemenitom vještinom '
Hrvanje je, kao jedna od najstarijih borilačkih vještina i sportskih disciplina, poznato još i prije stare Grčke, čemu svjedoči i detaljna dokumentacija stara i više tisuća godina pronađena kod starih Egipćana, u grobnici V. dinastije na kojoj se nalazi crtež hrvača. Hrvanje nema svoga izumitelja kao mnogi drugi sportovi stoga se može konstatirati da je staro koliko i samo čovječanstvo.
Karate reprezentacija Hrvatske imala je svoj prvi nastup u Zagrebu 1972. godine protiv reprezentacije Austrije i pobijedila s rezultatom 11:9 u sastavu Donatović, Potrebić, Gaćina, Mikulek, Deverić, Remenar, Bilandžić, Feitl, Tenodi i Jelić
UFC-ova teška kategorija osnovana je 1997. godine uoči eventa 12. Ona je bila prva među modernim divizijama ove organizacije, a Mark Coleman je bio prvi vlasnik HW pojasa
U Hrvatskoj je muay thai prisutan od 1984. godine, kada je Zoran Rebac nakon boravka u Tajlandu sa sobom donio osnove te je pokrenuo prvi klub u ondašnjoj državi. Od 1993. godine organiziraju se državna prvenstva a od 1997. godine predstavnici Hrvatske nastupaju na svjetskim i europskim natjecanjima gdje se u velikoj konkurenciji uspješno bore za medalje
Savate je nastao u Parizu 1820. g. kao ulična borba u kojoj su se koristili udarci rukama, nogama, laktovima, koljenima i bacanja. Danas je savate dinamičan sport koji se može prakticirati natjecateljski i rekreacijski. U takmičarskom savateu inzistira se na dinamičnosti, domišljatosti, visokom stupnju tehnike, te se od takmičara očekuje neprestana izmjena udaraca
Na eventu 156 Frankie Edgar biti će prvi član UFC-ovog rostera koji se borio za pojas nakon dva uzastopna poraza
Puljanin Zelg Galešić u borilačkim je sportovima od 9. godine života. Prije prelaska u MMA " Benkei " se natjecao u taekwondou, kickboxingu i boksu
Iako je najviši rang u judu " 10 th dan " označen crvenom bojom pojasa, ponekad se majstori tog ranga odlučuju za bijeli pojas, čime naglašavaju životni ciklus i činjenicu da se uvijek nešto novo može naučiti bez obzira na sadašnje znanje
Zašto je Herb Dean jedan od najpopularnijih i najpoštovanijih sudaca u MMA-ju? Najčešće se nalazi na pravom mjestu u pravo vrijeme, a u poslu u kojem su pogreške neizbježne on griješi, složit će se mnogi, najmanje. Zašto je uspješniji od mnogih svojih kolega, možemo samo nagađati, no možda je dobrim dijelom zaslužna činjenica da se u jednom periodu i sam natjecao u slobodnoj borbi. Herb je u mirovinu otišao s rekordom 2 - 3.
Jedan od najboljih judaša svih vremena, Masahiko Kimura, 1949. godine posjetio je Brazil na poziv Helia Gracieja. Dvojac je kasnije odmjerio snage u submission judo meču, u kojem je dominirao Masahiko te je nakon 13 minuta uhvatio Gracieja u obrnuti ude-garami. Helio je odbio tapkati što je rezultiralo dislokacijom i slomljenim kostima, a njegov kut je prekinuo susret bacanjem ručnika. Slavna BJJ obitelj u Masahikovu je čast obrnuti ude-garami nazvala kimurom. VIDEO BORBE
Vitor Belfort rekorder je u UFC-u kada se radi o finišima u prvoj rundi. " Phenom " ih ima čak 10
Izazivačica za IBF-ov svjetski naslov, Ivana Habazin, otkiva zašto se okrenula boksu: Gledala sam Rocky filmove mnogo puta i odjednom mi je nešto u srcu i glavi reklo da krenem trenirati boks. Prvo mi se činilo kao šala, no počela sam vjerovati glasu koji mi je govorio da mogu biti najbolja na svijetu. Sada to vjerujem i znam. Uzor mi je Kličko, koji je pametan i boksa s mozgom. Kad on nastupa, osjećam kao da sam i ja u ringu. INTERVJU
Vlasnik Enfusion titule Zlatko Bajić fan je legendarnog hrvatskog boksača Željka Mavrovića, štoviše, kada ga je prvi put vidio na TV-u prije otprilike 15 godina suzama je " natjerao " roditelje da ga ošišaju na irokezu. Slike pogledajte OVDJE
Na samom početku, trening taekwondoa je nalikovao karateu i sastojao se od vježbanja tradicionalnih stavova, blokova i udaraca. Danas se tradicionalnim tehnikama ne posvećuje mnogo vremena i u većini škola su ih zamijenile vježbe na vreći i s fokuserima. Osnove taekwondoa dijele se na stavove, blokade, udarce rukom i udarce nogom.
Početkom šezdesetih godina prošlog stoljeća karate vještina se vježbala u Europi u okviru judo klubova. Prve karate ke su podučavali japanski instruktori koji su u Europi boravili pod pokroviteljstvom Japanske karate federacije. U Francuskoj je 1961. godine osnovan prvi europski nacionalni savez (French Karate) koji je bio član francuske judo federacije. Prvo međunarodno natjecanje na Starom Kontinentu održano je 1963. godine u Belgiji.
Boksač Lamar Clark od 1958. do 1960. godine ostvario je 44 uzastopna nokauta, što je rekord još i dan-danas. Clark se susretao sa svakakvim protivnicima, stoga si je ponekad mogao priuštiti da nastupi čak 6 puta u jednoj večeri. Najveći trijumf ostvario nokautiravši Tonyja Burtona, koji je kasnije glumio " Dukea " u svih 6 Rocky dijelova.
Alistair Overeem davne 2002. godine osvojio je LHW turnir organizacije 2 Hot 2 Handle pobijedivši u polufinalu i finalu u jednoj večeri. Dvije godine nakon toga osvojio je i 2 H2H poluteškaški pojas. " Reem " je nastupio u organizaciji 8 puta, i nije izgubio niti jednom.
UFC-ov monstruozni teškaš Todd Duffee na UFC-u 155 ostvario je osmi trijumf u karijeri - i osmi (tehnički) nokaut. Zapravo, svi njegovi mečevi, bilo da se radi o pobjedi ili porazu, označeni su inicijalima KO ili TKO
Dvije su planetarno prepoznate Kuće slavnih u boksu - International Boxing Hall of Fame i World Boxing Hall of Fame, s tim da je IBHOM verzija zastupljenija. U internacionalnoj Kući slavnih postoji nekoliko kategorija - " Modern " - za umirovljene boksače koji su posljednji meč odradili nakon 1943. g., " Old Timer " za boksače koji su posljednji meč odradili između 1893. i 1943. g., kao i " Old Timer " za profiće koji su posljednji nastup odradili prije 1892. godine
Ako Junior dos Santos dobije Caina Velasqueza, izjednačit će se s Timom Sylvijom, Randyjem Coutureom i Brockom Lesnarom po broju uzastopnih obrana HW naslova. Dvije uzastopne obrane su rekord u teškoj kategoriji, a tri je najveći broj obrana općenito (Couture i Sylvia)
Junior dos Santos ostvario je najviše uzastopnih trijumfa (9) u povijesti UFC-ove teške kategorije, a u prestižnoj organizaciji općenito samo je dvoje trenutno aktivnih boraca koji imaju duži pobjednički niz od njega - GSP i Anderson Silva. Kada je u pitanju preciznost značajnih udaraca, Cain Velasquez je na drugom mjestu među UFC borcima sa 60.2 % (prvi je Anderson Silva)
MMA borac opasnog izgleda, Jeff Monson, magistrirao je psihologiju i godinama je radio kao savjetnik gdje se posvećivao djeci i obiteljima
Legendarni teškaš George Foreman otišao je u mirovinu 1977. godine s rekordom 45 - 2, a vratio se u akciju 10 godina kasnije. Osvojio je WBA titulu u Las Vegasu s 45 godina na leđima, i još je dan-danas najstariji kojemu je to uspjelo. Foreman je poražen samo 5 puta, jednom od Muhammada Alija - na eventu Rumble in the Jungle.
Brojni prestižni portali 2010. godine prozvali su Velasqueza borcem godine, uzimajući u obzir brutalni KO nad " Minotaurom " i TKO nad Lesnarom. Cain ima jaku hrvačku bazu i upravo je ta sposobnost kumovala u mnogim njegovim trijumfima. On nije ljenčario - ubilježio je samo jednu pobjedu odlukom sudaca, a sve ostalo bili su klasični ili tehnički nokauti. Pokupio je UFC nokaut bonus čak tri puta. MMA debi odradio je u Strikeforceu.
Kada su borbe legendarnog Pride FC-a dočekale posljednje zvono, o ishodu su odlučivali suci, no borba se je ocjenjivala u cijelosti, ne rundu po rundu. Klasično ocjenjivanje bilo je na snazi samo onda kada su se eventi bivše organizacije odvijali u Americi.
Royce Gracie odradio je s Kenom Shamrockom najdužu borbu u UFC povijesti (35 minuta) a sa Sakurabom u Prideu najdužu borbu u MMA povijesti (90 minuta) VIŠE
Meč Bensona Hendersona i Natea Diaza (UFC on FOX 5) deveti je najgledaniji MMA okršaj svih vremena u Americi, a u vrhuncu je prijenos gledalo oko 5,7 milijuna ljudi. Tko je sve iznad ovoga para, saznajte OVDJE
UFC-ov prvak lake kategorije Benson Henderson ne samo da redovito trenira s čačkalicom u ustima, već je i uhvaćen kako se svoje čudne navike ne rješava i za vrijeme borbe. Nakon meča s Nateom Diazom potvrđeno je video snimkom da je " Bendo " branio pojas na ovaj opasan način, a Dana White se šokirao. DETALJNO
Na eventu UFC on FOX 5 B. J. Penn neće biti dio glavnog ili pretposljednjeg meča večeri. Znate kada se zadnji put dogodilo da " Prodigy " nije " main " ili " co-main " susret? 2003. godine
Jedini poraz u karijeri Junior dos Santos doživio je 2007. godine protiv Joaquima Ferreire. Sunarodnjak kojem je nadimak " Mamute " napravio je ono što nije uspjelo borcima poput Caina Velasqueza i Roya Nelsona - bacio je JDS-a u parter i zadržao ga je tamo neko vrijeme. U 6. meču karijere " Cigano " se ipak uspio podići te je zauzeo dominantnu poziciju, no Joaquim ga je porazio polugom. VIŠE
1993. godine istraživanje je ukazalo na to da 97 % Amerikanaca starijih od 12 godina zna tko je Muhammad Ali. Associated Press je otkrio kako je u tom polju boksačka legenda rame uz rame s čuvenim bejzbolašem Babeom Ruthom
Najavljivač bez kojeg se ne mogu zamisliti velike boksačke priredbe, Michael Buffer (68), polubrat je UFC-ovog Brucea Buffera (55). Michael je otkrio da su se njih dvojica upoznali tek prije 19 godina.
Muhammad Ali krasio je naslovnicu časopisa Sports Illustrated 37 puta, a jedino je Michael Jordan uspio to nadmašiti
U posljednjih 5 nastupa Carlos Condit osvojio je dva bonusa za nokaut večeri (Dan Hardy, Kim Dong-Hyun) i dva bonusa za borbu večeri (Rory MacDonald, Georges St-Pierre)
Na UFC-u 154 Georges St-Pierre doživio je tek drugi knockdown u 19 - borbi dugoj UFC karijeri. " Rush " je obranio welteraški naslov sedmi put u diviziji kojom vlada, čime se izjednačio s do tada jedinim rekorderom u tom polju, Mattom Hughesom.
Dubrovčanin Antun Račić u MMA vode uplovio je sa 16 godina, kada je nakon judo treninga upoznao Mara Peraka. " Mean Machine " ga je zarazio slobodnom borbom i pozvao u tada novootvoreni klub Gladijator Croatia. VIŠE
Mladen Kujundžić: " U svojoj generaciji u osnovnoj školi bio sam najmanji i najmršaviji, ali to me nije spriječavalo da radim spačke gdje god stignem. Nerijetko sam zbog toga dolazio krvav i s crnjavkama doma. Iako sam bio svjestan da ću dobiti batine od generacije i starijih, nikada se nisam predavao, a doma bih smišljao već nove spačke, i tražio suzama zaštitu od brata koji je stariji od mene 4 g. "
Hrvatski borac Aleksandar Rakas 2009. godine završio je srednju školu u Školskom centru Ivan Trnski u Hrvatskoj Kostajnici, smjer šumarski tehničar. Pošto živi na graničnom prelazu Dvor - Novi Grad na granici s BiH, trenirao je karate 6 godina u Novom Gradu, i došao je do smeđeg pojasa. Za tih 6 godina osvojio je 35 medalja s raznoraznih regionalnih natjecanja. VIŠE
Prvi boksački klub osnovan je u Engleskoj (London) 1814. godine. Zvao se Pugilistic Club
Kada su u pitanju HW verzije IBF, WBO i IBU, Vladimir Kličko je rekorder po dužini vladavine. Sveukupno, on je (po dužini) 5. teškaški vladar svih vremena u teškoj diviziji, a što se tiče uzastopnih obrana, njegovih 13 za sada ga drže na 3. mjestu " all time " (HW) liste. Joe Louis je svoj WBA pojas obranio 25 puta zaredom.
Američki boksač Charles " Kid " McCoy (1872 - 1940) znao se u meču praviti da je ozlijeđen ili bolestan, i njegovi protivnici često nisu znali radi li se o triku ili ne. Tako je nastala izreka " the real McCoy ", koju ste mogli čuti u američkim ili britanskim serijama / filmovima.
Na današnji dan (7. studenog) prije godinu dana umro je " Smokin " Joe Frazier (1944 - 2011) - profesionalni američki boksač, zlatni olimpijac i svjetski HW šampion. Frazier je 1971. godine kreirao " Borbu Stoljeća " s Muhammadom Alijom, a uvršten je u Internacionalnu i Svjetsku Kuću slavnih
7. listopada 2006. godine boksač Nikolai Valuev težio je 148 kg - 48 kilograma više od protivnika Montea Barreta. To je bila najveća razlika u težini u povijesti profesionalnog boksa. Valuev je pobijedio tehničkim nokautom u 11. rundi
Legendarni Wanderlei Silva ima rekord 15 - 0 protiv azijskih boraca
Američki poluteškaški boksač Archie Moore (1916 1998) bavio se profesionalnim boksom 27 godina, što je brojka koju je uspjelo nadvisiti tek nekoliko boksača u povijesti tog sporta. Moore je rekorder u broju nokauta (131 u 165 borbi) i rijetko će ga koji stručnjak staviti izvan TOP 5 liste najboljih udarača svih vremena. San je napokon ostvario nakon 16 godina karijere, kada je osvojio LHW pojas pobijedivši Joeya Maxima - boksača koji je ranije tehničkim nokautom svladao Sugar Ray Robinsona
Cain Velasquez hrvao je 3 sezone na Sveučilištu u Arizoni, gdje je došao do rekorda 86 17. 2005. godine bio je rangiran 5. u zemlji, a 2006. godine došao je do 4. mjesta. Hrvao je uz Ryana Badera i C. B. Dollawaya, koji su kasnije također završili u UFC-u
Borba Couturea i Rodrigueza na UFC-u 39 bila je prva koja je završila u 5. rundi. Finiš u posljednjih 5 minuta dogodio se još samo dva puta nakon toga u toj organizaciji, a radi se o mečevima B. J. Penn vs. Diego Sanchez (priredba 107) i Anderson Silva vs. Chael Sonnen (priredba 117)
Jedan od najboljih teškaša svih vremena, Mike Tyson, početkom 80 - ih natjecao se na juniorskim Olimpijskim igrama, gdje je kao 16 - godišnjak osvojio dvije zlatne medalje. Prvu je stavio oko vrata trijumfom nad Joe Cortezom 1981., dok je nagodinu kut Keltona Browna u prvoj rundi prekinuo susret ne bi li ga spasili od daljnjeg kažnjavanja
Vlasnik UFC-ovog teškaškog pojasa, Junior dos Santos, nije imao lakog protivnika u prestižnoj organizaciji, no to ga nije spriječilo da s nevjerojatnom dominacijom raskrči put do trona kojim trenutno vlada. Njegove " žrtve " redom su velika imena - Werdum, Struve, Cro Cop, Gilbert Yvel, Gabriel Gonzaga, Roy Nelson, Shane Carwin, Cain Velasquez i Frank Mir - 2 odluke sudaca, 7 klasičnih ili tehničkih nokauta
U Combat Sambu Fedor Emelianenko osvojio je svjetsku brončanu medalju u St-Petersburgu, te zlatnu u Pragu 2007., Astani 2005., Chisinau 2004. i Panama Cityju 2002. g. Na europskom prvenstvu zlatan je bio 1997. Tbilisiju, a na domaćem terenu osvojio je dvije brončane i sedam zlatnih.
S 213 centimetara i 145 kilograma, Nikolai Valuev je najviši i najteži vlasnik profesionalnog pojasa u povijesti boksa
Mauricio " Shogun " Rua, Mark Coleman i Antonio Rodrigo " Minotaur " Nogueira jedini su borci koji u svom posjedu imaju Prideov i UFC-ov pojas
Prije nego što je krenuo sa slobodnom borbom, Anderson Silva radio je u McDonald ' su, a sada ga sponzoriraju velikani Burger King i Nike, te je u očima mnogih najbolji borac u MMA povijesti. Popularni " Pauk " otkrio je da uživa u stripovima, a njegov omiljeni heroj je, pogodili ste - Spider Man.
Četverostruki prvak hrvatske u kickboxingu i organizator nadolazećeg Mirkovog seminara, Stipe Glavica, obolio je od kroničnog bronhitisa kada je bio star tek nekoliko mjeseci. U školi je bio oslobođen tjelesnog jer nije mogao sam ni torbu nositi, no uspio se izliječiti uz pomoć sada umirovljenog doktora iz Knina, te je kasnije odradio preko 80 mečeva
Legendarni Willie Pep, koji je boksao od 1940. do 1966. godine, dobio je preko 60 mečeva prije nego što je poražen prvi put u karijeri. Amerikanac je otišao u mirovinu s rekordom 230 - 11 - 1, a mnogi ga smatraju najboljim perolakim borcem svih vremena. Willie je bio poznat po brzini i svojim izvanrednim defenzivnim vještinama, te je često protivnicima bio van dosega (VIDEO)
Ženski boks prvi se put pojavio na Olimpijskim igrama - na demonstracijama 1904. godine, a bio je zabranjen u većini zemalja dobrim dijelom 20. stoljeća. Oživjela ga je švedska amaterska boksačka udruga, koja je organizirala ženski meč 1988. godine
Najteži borac u MMA povijesti je Emmanuel Yarborough, koji je sa svojih 360 kilograma ušao i u Guinnessovu knjigu rekorda. Ovaj 48 - godišnji i 2.03 metra visoki Amerikanac odradio je tri MMA meča (1 - 2), a sredinom 80 - ih došao je do hrvačkog All American statusa
Legendarni MMA borac Kazushi Sakuraba dobio je nadimak " The Gracie Hunter " zbog trijumfa nad četiri člana legendarne obitelji Gracie. Sakuraba je dobio (preminulog) Ryana, Renza (kimurom), Roycea i Roylera (kimurom)
Nakon što je izašao iz zatvora 1995. godine, Mike Tyson bio je još jednom najtraženija faca u boksu. Prvi meč odradio je protiv Petera McNeeleyja, kojeg je Tyson dobio zbog diskvalifikacije. Peterov kut ušao je u ring u prvoj rundi kako bi spriječili dodatno kažnjavanje njihovog borca. Da se to nije dogodilo, Tyson bi vjerojatno meč dobio nokautom nekoliko sekundi kasnije VIDEO
K-1 je osnovan 1993. godine. Tada je Branko Cikatić osvojio prvi K-1 World Grand Prix turnir nokautiravši 10 godina mlađeg Ernesta Hoosta ubojitim desnim krošeom u prvoj rundi. Natjecalo se osam boraca, a u ekipi je bio i legendarni Peter Aerts, koji je izgubio od Hoosta u četvrtfinalu - VIDEO
Slavni američki redatelj John Milius proslavio se režijom filma Conan Barbarin, no malo je poznato da je upravo on dizajnirao i osmislio UFC-ov oktogon, kao i pomogao u osnivanju najjače svjetske MMA organizacije
Muhammad Ali odbio je pristupiti američkoj vojsci 1967. godine, zbog čega je završio na sudu. Nakon vijećanja koje je trajalo samo 21 minutu porota ga je proglasila krivim, te mu je oduzeta boksačka licenca i naslov prvaka. Ali se protivio Vijetnamskom ratu, te je rekao Nemam ništa protiv Vietkonga, nitko iz Vietkonga me nije nazvao crnčugom. U ring se vratio 1970. godine.
Antonio Rodrigo Nogueira počeo je trenirati judo s 4 godine, boks s 14 a BJJ s 18. U 10. godini života pregazio ga je kamion, zbog čega je bio u komi 4 dana. Izgubio je rebro i dio jetre, i proveo je u bolnici 11 mjeseci. Dječak za kojeg nisu znali hoće li se probuditi iz kome sada je MMA legenda, i jedan od najboljih teškaša svih vremena
Sljedeći protivnik Mirka Filipovića, Randy Blake, krenuo je trenirati karate sa 7 godina. Kao kickboksač, prvi put je pokazao svoj talent široj publici u (full contact) organizaciji Chucka Norrisa, World Combat League. Poluteškašku titulu osvojio je u organizaciji Extreme Fighting League, a ove godine prvi je put nastupio za K-1
Za muai thay se kaže da je to " znanost osam udova ", jer se koriste šake, laktovi, koljena i potkoljenice
Karate je odličan " alat " za skidanje kilograma i držanje tjelesne težine pod kontrolom. Na satima karatea troše se velike količine kalorija, a kolika će ona točnije biti ovisi o spolu, dobi i težini. Mnogi uživaju u satima karatea jer se oni često ne čine kao klasična vježba. Vrijeme nerijetko proleti dok se zabavljate pokušavajući usavršiti svoje poteze
Japanska policija obavezna je trenirati judo ili kendo. Judo je primarni oblik samoobrane kojeg koriste policijske agencije diljem svijeta.
Prema mnogima jedan od najboljih kickboksača svih vremena, Peter Aerts (103 - 28), počeo je trenirati muay thai i kickboxing s 14 godina. Osvojio je svoj prvi svjetski naslov 5 godina kasnije (1990., međunarodna kickboxing federacija), a osvojio je i svjetski muay thai pojas prije nego što je prešao u K-1
Sudar o kojem su kasnije svi MMA fanovi sanjali, Fedor Emelianenko vs. Randy Couture, zamalo se dogodio 2000. godine na turniru Rings King of Kings. Do meča nije došlo zato što je sada umirovljeni Rus poražen tehničkim nokautom (prekid zbog posjekotine), a Randyja je porazio brat Alistaira Overeema, Valentijn
Jon Jones je do prije nekoliko mjeseci prema statistikama imao najduži raspon ruku u UFC-u (215 cm), a najbliži mu je bio Stefan Struve, koji je viši od njega 19 cm. Nakon ponovnog mjerenja Struvea, utvrđeno je da mu je raspon identičan Jonesovom
Chuck Liddell stavio je tetovažu na glavu kako bi ju mogao pokazivati drugima bez da mora skidati majicu. Pošto je " Iceman " po zanimanju računovođa, to je mjesto izabrao i zato što tetovažu može lako sakriti ako se vrati starom poslu
Prva MMA borba Vitora Belforta bila je ujedno i njegova najkraća. Na priredbi Superbrawl in Hawaii, 19 - godišnji Brazilac nokautirao je Jona Hessa za samo 12 sekundi (VIDEO). Četiri mjeseca kasnije " Phenom " je na UFC-u 12 osvojio HW turnir, a na tom eventu organizacija je prvi put imala kategorije
Jon Jones počeo je trenirati MMA 2007. g., i pokazao je prirodni talent. Debitirao je u slobodnoj borbi godinu dana nakon toga, a šest trijumfa kasnije (svi u 2008.), UFC ga je uvrstio u roster. Ondje je ostvario 7. pobjedu te godine i polako ali sigurno krenuo u pohod na zlato. Jedini poraz doživio je zbog ilegalnog udarca laktom.
Priredba pod nazivom UFC 76: Knockout imala je 6 odluka sudaca, 3 submissiona - i niti jedan nokaut
Kaufman je kao tinejdžerka probala sve - od baleta do jazza i hip-hopa. Kada je imala 17, otvorena je borilačka škola u zgradi u kojoj je odlazila na sate plesa. Krenula je s aerobikom i kickboxingom, a kasnije je pohađala sve što se nudilo
Strikeforce je osnovan 1985. g. kao kickboxing organizacija, a okrenuo se slobodnoj borbi 2006. Prvi event Shamrock vs. Gracie bio je ujedno i prva regulirana MMA priredba u Kaliforniji. Na njoj je debitirao Cung Le, a nastupili su i Melendez te Nate Diaz
Edgar je bio na audiciji za 5. sezonu emisije TUF, no Dana i Joe Silva nisu ga izabrali. Mjesec dana kasnije pozvan je u UFC kako bi nastupio nasuprot nepobijeđenog i puno poznatijeg Tysona Griffina na eventu 68. Frankie je pobijedio odlukom sudaca
Ruska borilačka vještina Sambo, odnosno naziv je akronim od (SAM) oobrana (B) ez (O) ruzhiya, što znači samoobrana bez oružja. Sambo je osnovan 1920. g. u bivšem Sovjetskom Savezu kako bi vojnici unaprijedili svoju hand to hand tehniku
Najstariji sudionik OI bio je švedski strijelac Oscar Swahn, koji je u 72. godini života nastupio na OI u Antwerpenu 1920. godine. Najstarija sudionica bila je jahačica Hilda L. Johnstone, koja je nastupila u Münchenu 1972. Imala je 70 godina
Ovogodišnje OI u Londonu su 30. Olimpijske igre (od Atene 1896. godine) - no održano ih je 27. Igre VI., XII. i XIII., u Berlinu 1916., Helsinkiju 1940. i Londonu 1944., otkazane su zbog Prvog ili Drugog svjetskog rata
Lyoto Machida dobio je crni karate pojas s 13 godina. Sumo je krenuo trenirati s 12, a BJJ s 15. Osvojio je brojne amaterske karate turnire, uključujući i Pan American 2001. g. MMA karijeru započeo je 2003., a prvi poraz doživio je tek 7 godina kasnije
Semmy Schilt osvojio je K-1 World GP tri puta zaredom, što nije uspjelo niti jednom drugom borcu. Bio je okrunjen sveukupno četiri puta, i dijeli tu brojku s Ernestom Hoostom. U slobodnoj borbi u nekoliko je navrata zakoračio u Pride ring i UFC kavez
Šampion Anderson Silva debitirao je u slobodnoj borbi 1997., a iste su godine u MMA vode zakoračili Couture, Henderson i Ortiz. " Spider " je BJJ počeo trenirati kao dijete, s prijateljima kojima su roditelji u to vrijeme mogli priuštiti lekcije
Za vrijeme snimanja filma Enter The Dragon, statist je izazvao Brucea Leeja na borbu. Filmska zvijezda bila je prebrza za hrabrog izazivača, koji je završio na podu i primio nekoliko udaraca. Bruce mu nije dao otkaz, već savjet kako da napreduje
Sa 150 pobjeda u oko 180 boksačkih mečeva, Henry Armstrong (1912. - 1988. g) jedan je od najboljih boksača svih vremena. Osvojio je titulu u tri različite težinske klase, a pojas velteraškog prvaka obranio više puta od bilo kojeg drugog boksača
Randy Couture je prvi borac koji je osvojio UFC pojas u dvije različite kategorije - u teškoj i poluteškoj. " The Natural " je odradio trideset MMA mečeva, a u petnaest njih u igri je bila titula prvaka
Braća Kličko su u nekoliko navrata boksala u predorbama, gdje je glavni meč večeri bio naš boksač Branko Šobot
Bivši prvak poluteške kategorije i MMA legenda, Chuck Liddell, 1981. godine glumio je u filmu Poštar uvijek zvoni dvaput, s Jackom Nicholsonom. " Iceman " je tada imao 12 godina
Veronika Golčić nekoliko je godina radila kao manekenka. Agencija Wilhelmina htjela je potpisati ugovor s njom na 6 mjeseci, no otac ju nije pustio, stavivši školu na prvo mjesto. Radila je i kao statistkinja u filmu Parting Words (New York)
Prema Wikipediji, marokanski Nizozemac, Badr Hari, odlučio je nositi zastavu Maroka nakon meča 2005. g. Nakon poraza od Leke u Nizozemskoj htio se mikrofonom obratiti prisutnima, no ometen je zvižducima. Hari je bio razočaran, i odlučio se na taj potez
Junior dos Santos krenuo je trenirati BJJ s Yuriom Carltonom kako bi došao u formu. Nakon nekog vremena pozvali su ga da trenira MMA, nakon čega je upoznao trenera boksa, Luiza Doreu. Otprilike godinu dana kasnije, debitirao je u slobodnoj borbi
Uoči prvog eventa organizacije Ultimate Fighting Championship, organizatori su planirali staviti aligatore u vodu oko kaveza, a jedna od ideja bila je i električna ograda oko ringa. Srećom, stručnjaci su intervenirali dobrim savjetima
Sugar Ray Leonard osvajao je naslove u pet različitih kategorija i drži pobjede nad kolegama iz Kuće slavnih, Wilfredom Benitezom, Thomasom Hearnsom, Robertom Duranom i Marvinom Haglerom. Leonard je u osamdesetima prozvan boksačem desetljeća
Bivši kickboxer, slobodni borac i kenpo karate (4 th degree) specijalist, Zane Frazier, pozvan je na UFC 1 jer je " iza scene " na karate natjecanju prebio Franka Duxa, borca i sportskog koreografa koji je bio inspiracija za film Bloodsport
Bivši (višestruki) boksački prvak, Evander Holyfield, odbio je ulogu u petom nastavku filma Rocky 5 zbog toga što bi njegov lik bio nokautiran
MMA legenda, Wanderlei Silva, rekorder je po vladavini u bivšoj organizaciji Pride. S trona ga nitko nije uspio skinuti 5 godina (u srednjoj kategoriji), a " Axe Murderer " nastupio je u Prideu 29 puta (25 - 4) - i trijumfirao je u 86 % slučajeva
Najbolji HW boksač svih vremena, Muhammad Ali, ima rekord 19 - 3 u okršajima s legendama koje je prestižni Ring Magazine uvrstio u " Top 50 Greatest Heavyweights " listu
" Body sparing " odnosi se na trening u kojem dva boksača izmjenjuju isključivo udarce u tijelo. Taj se koncept često koristi kada je riječ o manje iskusnim učenicima koji tek ulaze u sport, ne bi li se rizik ozljede sveo na minimum
Judo, što znači " nježan način ", koristi princip fleksibilnosti i tajminga u primjenjivanju tehnike. Umjesto snage i sile, ova se borilačka vještina često fokusira na pravovremene pokrete i balans u savladavanju snažnijeg protivnika
Reggie Strickland ima najgori rekord u povijesti boksa - 66 pobjeda i 276 poraza. Umirovljeni (43 - godišnji) super-srednjaš znao se boriti i po 9 puta mjesečno, a nekada i 4 puta u 3 dana. 2. mjesto na neslavnoj ljestvici drži Peter Buckley (256 poraza)
Legenda Archie Moore borio se nevjerojatnih 28 godina, a ostvario je rekordnih 131 nokauta u prof. karijeri. The Ring ga je uvrstio u listu 100 najboljih udarača u boksačkoj povijesti. Ubilježio je 185 pobjeda i samo 23 poraza, a karijeru je završio 1963.
Mlađi brat boksačke zvijezde Mannyja Pacquiaoa, Alberto Pacquiao, također se profesionalno bavio boksom. Dvije godine mlađi " Bobby " nastupao je u lakoj kategoriji, a u super-perolakoj je osvojio filipinski pojas prvaka četiri puta (2002. i 2004. godine)
Sumo je sport u kojem jedan hrvač pokušava pobijediti suparnika guranjem van ringa, ili obaranjem. To je japanski nacionalni sport, a potječe iz drevnih vremena, kada su se njime zabavljali Shinto bogovi. Mnogi religiozni rituali prakticiraju se i danas
Veronika Golčić u djetinjstvu je trenirala balet, tenis i atletiku. Veronika ima brata, Christiana Golčića, koji je prvak Švedske u Muay Thaiju u kategoriji iznad 91 kg. On će ove godine doći trenirati u Hrvatsku
Jedan od najpopularnijih britanskih MMA boraca, Michael Bisping, radio je u brojnim tvornicama i klaonicama, a bio je i tapetar, poštar, žbukač, prodavao je vrata, te je bio relativno uspješan DJ na sjeverozapadnoj klupskoj sceni.
Kickboxing je osvojio Ameriku 1974. g., kada su Mike Anderson i George Bruckner osnovali World All Style Karate Organization. WASKO je standardizirao pravila za natjecatelje, a sport je dobio na popularnosti zahvaljujući Billu " Superfoot " Wallaceu (20 - 0)
Boks je ubrojen među sportove koji su dio Olimpijskih igara 1904. g. Trenutno je priznato 17 različitih težinskih klasa, od mini flyweight / minimum-weight / straw-weight (ovisno o naslovu) do teške kategorije. Kožne rukavice počele su se nositi 1896 g.
Braća Fertitta kupili su UFC 2001. godine za 2 milijuna dollara. 2004. bili su u minusu 34 milijuna, a nakon Spike TV-a i reality emisije TUF, brojke su počele rasti u dobrom smjeru. 2006. godine procijenjeno je da UFC vrijedi oko 700 milijuna dolara.
Judo je dio Olimpijskih igara za muškarce od 1964. godine, a za žene od 1984. godine. Natjecanje se održava u osam težinskih klasa, a vještina se označava pojasevima. Bijeli predstavlja početnika, crni majstora. Širok spektar boja nalazi se između.
U brazilskoj jiu jitsi koriste se brojne tehnike, poput pull guarda, kako bi se došlo do partera, dok se u hrvanju i judu u tu poziciju odlazi obično na samo jedan način - bacanjem. Primarne (BJJ) pozicije su side control, full mount, back mount i guard.
W. Kličko je apsolutni rekorder u broju obrana IBO, IBF i WBF HW naslova, kao i u vremenu provedenom na tronu. Ako se uzme u obzir cijela teška kategorija, po dužini vladavine je na 6. mjestu. Na Ring Magazine P4P ljestvici trenutno se nalazi na 7. mjestu
Boksačka legenda, Joe Louis, uspješno je branio HW titulu 11 godina. U periodu od 1937. do 1948., u njegovu je korist završilo preko 20 mečeva, i to gotovo svi nokautom ili tehničkim nokautom. Posljednji je meč odradio 1951., protiv Rockyja Marciana
Muhammad Ali započeo je profesionalnu karijeru 1960. godine, nakon osvajanja zlata na Olimpijskim igrama - kao poluteškaš. Šansu za svjetsku HW titulu dobio je četiri godine kasnije (u 20. meču) protiv Sonnyja Listona. Na tron se popeo tehničkim nokautom.
Procijenjeno je da Taekwondo prakticira oko 30 milijuna ljudi diljem svijeta, od čega otprilike 3 milijuna ima crni pojas. Od 2000. godine, ova popularna borilačka vještina službeno je postala dijelom Olimpijskih igara.
Bruce Lee je koristio fokusere već 1962. godine. Zapravo, on je taj koji je popularizirao njihovo korištenje. Sada su oni važan dio treninga u borilačkim vještinama diljem svijeta.
Mnogi misle da karate potječe iz Kine, no ova borilačka vještina vuče korijene iz Okinawe u Japanu. Riječ " karate " znači " prazna šaka, " a ime se odnosi na brze poteze rukom i nogom koji se koriste u ekstremnoj bliskoj borbi.
Član državne kuće slavnih (hrvanje) Mark Schultz, bio je prvi MMA borac s bogatim olimpijskim iskustvom. Pobijedio je Garyja Goodridgea tehničkim nokautom na UFC-u 9 (1996. g), a to mu je bio prvi od sveukupno dva nastupa u slobodnoj borbi.
Američki MMA borac, Joe " The Triangular Strangler " Pearson, ubilježio je 23 pobjede trokut gušenjem - posljednji takav trijumf ostvario je prije manje od godinu dana. Pobijedio je 39 puta, što znači da je u 58 % slučajeva dobio meč na isti način.
Najnaprednija boja pojasa u karateu je, naravno, crna. Iako neki nose crveni pojas, te ga smatraju pojasom majstora ili učitelja, crvena nije jedna od tradicionalnih boja. Boje su, redom, bijela, žuta, narančasta, zelena, plava, smeđa i crna.
Na priredbi WEC 35, Damacio Page pobijedio je Briana Bowlesa giljotinom nakon tri minute i trideset sekundi prve runde. Brian Bowles pobijedio je Pagea na eventu UFC on Versus 3 - giljotinom nakon tri minute i trideset sekundi prve runde
Bivši UFC prvak i voditelj emisije Inside MMA, Bas Rutten, ubilježio je ukupno 2 pobjede i 3 poraza protiv braće Shamrock. " El Guapo " je 28 - 1 protiv svih ostalih. Mnogi ga znaju kao sjajnog MMA borca, a nešto je manje poznato da je on po zanimanju i kuhar
" Kada Chuck Norris radi sklekove, on ne podiže sebe, već gura Zemlju dolje. " - To je bila prva " činjenica " ikada koju je filmska zvijezda i majstor borilačkih vještina, Chuck Norris, čuo o sebi. Primio ju je e-mailom.
Na današnji dan (16. travnja) - prije 30 godina, rođena je Gina Carano, glumica i MMA zvijezda. Mnogi ju smatraju licem ženske slobodne borbe, a borilačka karijera joj je trenutno na ledu. Meč s " Cyborg " bio je jedan od najiščekivanijih u ženskom MMA-ju.
Georges St-Pierre nije imao lako djetinjstvo, pohađao je školu u kojoj su mu krali novac i odjeću. Krenuo je trenirati Kyokushin karate s ocem kada je imao sedam godina, a kasnije i uz pomoć karate majstora kako bi se mogao obraniti od nasilnika.
Najduži boksački meč (7 sati) održao se 1893. Andy Bowen i Jack Burke odradili su 110 3 - minutnih rundi u vrijeme kada je borba završavala isključivo nokautom / bacanjem ručnika. Iscrpljeni borci nisu padali, i sudac je prekinuo sve proglasivši " No Contest "
Na ovaj dan (9. travnja), prije trinaest godina, Andrei Arlovski debitirao je u slobodnoj borbi. Protivnik mu je bio kontroverzni Viacheslav Datsik, koji je nokautirao budućeg UFC prvaka u prvoj rundi. Taj je meč obojici bio profesionalni MMA debi.
Linkovi Partneri
Tamerlan preferirao SAD pred Rusijom, sparirao s Johnom Howardom
20.04.2013
Čečen Tamerlan Carnajev - sumnjivac za teroristički napad u Bostonu koji je ubijen u policijskoj akciji u petak u Cambridgeu, bio je čini se vrlo talentirani boksač. Tamerlan koji je s bratom Džoharom navodno izveo napad bombama na " Bostonski maraton " bio je sudionik " Golden Glove " natjecanja 2009. godine u Salt Lake Cityju u teškoj kategoriji do 91 kilograma.
Jedan od boraca s kojim je Carnajev trenirao i sparirao bio je poznati UFC - ov borac John Doomsday Howard.
Stariji je Carnajev čak imao ambiciju nastupati za boksačku reprezentaciju SAD-a. Prigodom natjecanja u Salt Lake Cityju Tamerlan je izjavio ako Čečenija ne postane samostalna država, on bi radije " želio boksati pod američkom nego pod ruskom zastavom ", mada je uz to dodao: - Nemam niti jednog američkog prijatelje, ne razumijem Amerikance.
U međuvremenu je uhićen mlađi brat Džohar, čije bi privođenje i istraga mogli bolje pojasniti cijeli ovaj tragični slučaj.
