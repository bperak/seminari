Veliko finale Vodiške zvizde i Talentomanije 
Stručni skup knjižničara u Vodicama 
Stručno vijeće školskih knjižničara Šibensko-kninske županije organizira u petak, 24. svibnja, stručni skup osnovnoškolskih i srednjoškolskih knjižničara škola s područja Šibensko-kninske i Zadarske županije u novootvorenoj Gradskoj knjižnici u Vodicama. Na skupu će se raspravljati o nacrtu Kurikuluma knjižničnog odgoja i obrazovanja te o vrijednoj kulturnoj baštini koju nam je ostavio genijalni Faust Vrančić. Zatim sudionici odlaze posjetiti Memorijalni centar Faust Vrančić u Prvić Luci. 
Polufinale Vodiške zvizde 
Najmlađi već proslavili Dan grada 
Mališani Dječjeg vrića Tamaris su u svom dvorištu obilježili Dan grada Vodica kroz kreativne radionice na temu " Moje misto " i kroz plesno-recitatorsku svečanost " Najmlađi svom gradu ". Na svečanosti su, uz susretljivost Gradskog poduzeća Vodice, sudjelovala i djeca područnog objekta Čista Velika. 
Mališani obilježili Dan planete Zemlje izletom 
Povodom Dana planete Zemlje mališani Dječjeg vrtića Tamaris u srijedu su posjetili Zadar, a nakon toga i ornitološki razervat Parka prirode Vransko jezero gdje su uz pratnju stručnog vodiča prošetali poučnom stazom ptica Vranskog jezera. 
Zelena čistka 2013 
U sklopu globalnog pokreta Let ' s do it World Cleanup 2013 u Vodicama se u subotu, 20. travnja 2013. godine provodila kampanja Zelena čistka - jedan dan za čisti okoliš. Cilj kampanje je podizanje svijesti građana Hrvatske o potrebi preuzimanja odgovornosti u stvaranju i načinu odlaganja otpada, a kulminacija kampanje je akcija čišćenja divljih odlagališta. Čist okoliš je pravo i obveza svih nas. Jedino biće koje stvara otpad je čovjek, a njegovo neodgovorno ponašanje dovest će u pitanje opstanak svih. Ukoliko želimo čist okoliš i svjesni smo da nam je potreban, moramo biti dio promjene. One kreću od nas samih. Ideja i trud donose ostvarenje željenog cilja, a to je čist okoliš za danas, za sutra, za sadašnje i buduće generacije. Svi stvaramo otpad, svi smo dio problema i rješenja. Subotnjoj akciji odazvalo se desetak vrijednih i osviještenih građana koji su uklonili jedno divlje odlagališe otpada pri tome sakupivši sedam kontejnera smeća. Akciju su organizirali Grad Vodice i Komunalno društvo Leć, a pomogli su Turistička zajednica grada Vodica, Obrt Bumba, Obrt Juričev d. o. o., te gradske udruge DVD Vodice, MK Okit, ŠRK Mali porat. 
Godimenti u novom izdanju 
Klapa Godimenti snimila je klapsku pjesmu i spot Nazovi me svojim u RnB izdanju u duetu s košarkašem Jolly JBS-a Ronaldom Rossom. Autori stihova su Domagoj Piplica i Ronald Ross umjetničkog imena Jus Ron, autori glazbe Danijel Lasan i Jus Ron dok aranžman potpisuje Alex Jee. Pjesma je nastala pod produkcijskom palicom Tonija Eterovića, a produkcija spota pripala je Roku Micinu i Klapi Godimenti. Spot će uskoro biti premjerno prikazan na CMC televiziji. Više pročitajte ovdje. 
II. međunarodni stručni simpozij endourologa u Vodicama 
Zamjenik gradonačelnice Vodica Luka Lipić pozdravio je, prilikom svečanog otvaranja, sudionike II. međunarodnog stručnog simpozija Endourology today kojeg zajednički organiziraju Odjel kirurgije i urologije Opće bolnice Šibenik i Hrvatsko urološko društvo, a koji se održava u vodičkom hotelu Olympia od 06. do 09. travnja. Iznimno uspješan prošlogodišnji simpozij na kojem je sudjelovalo preko 200 urologa iz Srednje i Istočne Europe, ponovna organizacija ovakvog skupa nametnula se kao logičan i potreban nastavak. Glavna tema ovogodišnjeg simpozija je endoskopsko liječenje benigne hiperplazije i karcinoma prostate o kojima će se govoriti uz brojna predavanja, video prijenose operacija stručnjaka iz inozemskta i Hrvatske te mnoge radionice putem kojih se uvježbava izvođenje endoskopskih operacija najsuvremenijom opremom na lutakama fantomima. 
