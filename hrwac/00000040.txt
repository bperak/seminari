Tako će u jednom od najljepših amfiteatara - pulskoj Areni održati koncert 3. srpnja, s početkom u 21 sat. 
" Napokon je i Pula došla na red Odmalena sanjam koncert u Pulskoj Areni, to će biti naš prvi nastup u mojem rodnom gradu. Mislim da će to ujedno biti i prvi nastup na kojem ću imat tremu hahaha. I da, to ne da je jedan od najljepših ambijenata za koncerte u Hrvatskoj, već i u već i u cijelom svijetu. Pozivamo sve da dodju u sto većem broju na ovaj spektakl ", poručuje Stjepan iz Las Vegasa, gdje 2 CELLOS trenutačno održavaju koncerte s Eltonom Johnom, s kojim su inače proputovali gotovo cijeli svijet. Nakon toga slijedi Španjolska, London, turneja po Kanadi 
Možemo doslovno reći da je našim slavnim čelistima samo nebo granica jer su upravo objavili i najnoviji spot za pjesmu " Technical Difficulties " s aktualnog i hvaljenog albuma IN2ITION (Sony Masterworks / Menart). 
Luka i Stjepan su na snimanju spota letjeli helikopterima iznad Salzburga u pratnji pilotskog dvojca Rainera Wilkea i Mirka Flaima. Spot je sniman i u domu Flying Bullsa, salzburškom Hangaru-7. Vještina ruku, prstiju, marljivosti, spretnosti i brzine potrebne za čaroliju koja nastane kada ovaj virtuozni dvojac uzme gudala u ruke, vrlo je slična vještinama potrebnim za upravljanje letjelicama. 
Prodaja ulaznica za pulski koncert počinje u ponedjeljak 13. svibnja, u sustavu Eventima u Hrvatskoj i inozemstvu. Budući da je koncert sjedeći, u prodaji će biti limitiran broj ulaznica. 
