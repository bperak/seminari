Važno je biti na pravom mjestu u pravo vrijeme.
Temeljni tečaj
Završni ispit treće generacije polaznika seminara Osiguranje i reosiguranje održan 1. prosinca i veliko znanje koje su polaznici na njemu pokazali, još su samo jedna u nizu potvrda uspješnosti seminara.
Seminar Osiguranje i reosiguranje jedina je edukacija takve vrste koja po svojoj sadržajnoj kvaliteti i duljini trajanja nadilazi sve postojeće edukacije na hrvatskoj osigurateljnoj sceni. Polaznicima se kroz 100 sati predavanja omogućuje uvid u cjelokupno poslovanje osiguravajućeg društva, od pravnih propisa i ugovora o osiguranju, tehničkih osnova u osiguranju, preko financija i računovodstva, marketinga i prodaje osiguranja do nadzora osiguravajućih društava. Seminar je osmišljen kao mjesto nadogradnje i razmjene znanja i iskustva pripravnika i početnika u osiguranju, a osiguravajućim društvima olakšava provedbu pripravničkih ispita.
Velika vrijednost ovog seminara svakako su i vrsni stručnjaci osiguranja koji prevođeni prof. dr. Marijanom Ćurkovićem, prenose svoje znanje i ogromno profesionalno iskustvo kolegama koji svoju profesionalnu karijeru u osiguranju tek grade.
Smatram da je ovaj seminar trenutno jedino mjesto na kojem se u relativno kratkom roku mogu dobiti sve najaktualnije i najstručnije informacije iz svih segmenata industrije osiguranja. Prava Mala akademija osiguranja Svaka čast
SANJA KRULJAC - pripravnik, preuzimatelj rizika u Sunce osiguranju Iako sam bila na nekim internim edukacijama i radionicama, nikada nisam prisustvovala ovako opsežnom seminaru. Ja sam iz prodaje i većina stvari mi je poznata, no s druge strane neke važne stvari sam prvi puta čula. Odlično je to što se zapodijevaju diskusije, i evo sad već nakon3. tjedna, mi nikada ne znamo kako će neko predavanje završiti i tko će od kolega svojim pitanjem možda načeti još neku novu temu. Smatram da u samom sadržaju i konceptu seminara ništa ne bi trebalo mijenjati.
VANJA VITEZIĆ - direktor prodajnog odjela u Velebit osiguranju Bilo mi je pravo zadovoljstvo prisustvovati jedinstvenom obliku edukacije na ovim prostorima. stručni predavači, s obzirom na njihove rukovodeće funkcije u osiguravajućim društvima, uspješno su prezentirali spoj teoretskog i praktičnog svijeta osiguranja. Uglavnom, svaka pohvala predavačima i kolegama na zanimljivim i korisnim predavanjima te ugodnom društvu.
IVAN JELAVIĆ šef odjela za obradu i potporu prodajnoj mreži u Croatia osiguranju Extra sam zadovoljan. Vjerujem da se to ulaganje u edukaciju nas zaposlenika, društvu itekako vrati. U osiguranju sam startao prije 4 godine, prošao sam neke interne edukacije, no smatram da je usavršavanje cjeloživotni proces, posebno s obzirom na činjenicu da su promjene na tržištu neprestane. Iskustvo predavača je ogromno i bilo bi dobro da je takvih seminara još više. Mi smo ti koji prodajemo uslugu i koji nudimo, i moramo znati što i kako. Velikim kapitalom smatram poznanstva sa kolegama iz drugih društava. Tu su i kolege iz BiH i imali smo prilike čuti i njihova iskustva. MARIJA KOBAŠLIĆ - mlađi konzultant u Saboli d. o. o. Izuzetno sam zadovoljna seminarom. Kontinuirana edukacija je ključ uspjeha te daje kako osobno bogatstvo, tako doprinosi i profesionalnom usavršavanju. Nadam se da se vidimo na naprednom tečaju
GORDAN KOS trener pribave u UNIQA osiguranju Seminar je proširio moja znanja koja, kao netko tko je već 7 godina u struci, u određenoj mjeri već posjedujem. Svakako je korisno nekome tko se bavi jednim područjem u osiguranju da sagleda na koji način funkcionira cjelokupna osigurateljna struka. S obzirom da se i sam bavim edukacijom zaposlenika, na ovom seminaru sam pohvatao itekako korisne detalje. Organizacija seminara je zaista na visokom nivou. Preporučio bi seminar svakome tko se ozbiljno bavi osiguranjem i tko u tom poslu vidi svoju budućnost, bez obzira da li je početnik ili je dulje u osiguranju i bez obzira na sektor u kojem radi. DOMAGOJ VUKOJEVIĆ - voditelj prodaje u Velebit osiguranju Moj dojam prvog tjedna predavanje može se opisati jednom riječju fantastično. Predavači su zaista vrhunski stručnjaci i rijetko kada čovjek ima priliku takvim autoritetima postavljati najrazličitija praktična pitanja na koja oni odgovaraju ogromnim znanjem iz svoje bogate profesionalne prakse. Iako svi imamo puno poslovnih obveza koje jednostavno traže hitno rješavanje, uz dobru organizaciju, prisustvo na predavanjima sasvim se uspješno može ukomponirati u tekuće obveze. Ja maksimalno nastojim iskoristiti priliku tako velikim autoritetima, kao što su naši predavači, postaviti što je moguće više pitanja. Uostalom zato smo tu - da naučimo što više. DINO HADŽIHALILOVIĆ - referent prodaje osiguranja u Triglav osiguranju, BiH I nama iz Bosne i Hercegovine nužno je ovakvo dodatno obrazovanje. Iako se kod nas u BiH sami zakoni ponegdje razlikuju, u osnovi je isti osigurateljni temelj, tako da su i nama dragocjeni primjeri iz prakse kojima obiluju izlaganja predavača. Osobno sam već nekoliko godina u osigurateljnoj branši, no neke stvari mi je itekako bilo potrebno čuti budući da nam predavači usmjeravaju pažnju upravo na one ključne stvari od kojih ćemo imati najviše koristi u obavljanju svakodnevnog posla. SANELA HUSKIĆ - preuzimatelj rizika u Euroherc osiguranj u Za seminar sam već čula od kolege koji je pohađao prvi seminar i koji je bio jako zadovoljan onime što mu je kroz predavanja ponuđeno. Već i kroz ovaj prvi blok predavanja čuli smo stvari koje su osnovne, ali ipak još uvijek ne dovoljno poznate. Meni, koja već imam radnog iskustva u osiguranju, neke stvari koje sam i znala tek su sada sjele na pravo mjesto. Po meni, izuzetno je važna ta širina tema koje se nude kroz seminar, a koja praktično pokrivaju sva polja naše struke, jer je nužno barem osnovno poznavanje svih dijelova cjeline. Ja primjerice, radim na prodaji osiguranja imovine, no ljudi me neprestano pitaju što se događa u slučaju nastanka šteta? To mi je do sada bilo teško odgovoriti, jer kroz naše interne edukacije nisam imala prilike ozbiljnije proći kroz temu šteta. TOMISLAV MRKUS IT specijalist u UNIQA software service Vrlo koristan i interesantan seminar. Predavači su bili vrlo stručni i zanimljivi. Drago mi je što sam imao priliku sudjelovati.
IRENA KONJEVIĆ - aktuar u Allianz osiguranju Dopunsko obrazovanje u ovoj struci je ne samo opravdano nego i nužno. Prethodno sam diplomirala na PMF-u gdje sam stekla osnovna znanja o aktuarskoj matematici i teoriji rizika što je bilo presudno i za moj ulazak u osigurateljnu djelatnost. Izbor tema i gradivo na ovom seminaru ne samo što nadopunjuju ranije stečena znanja nego pružaju uvid u sve segmente osigurateljne djelatnosti. Budući da sam u Allianzu dosad radila samo na životnim osiguranjima ovdje sam se imala priliku upoznati i s neživotnim osiguranjima, ali i s cjelinom struke što smatram izuzetno korisnim za daljnji rad u osigurateljnoj djelatnosti. TOMISLAV BUKOVEC referent za prihvat rizika u Generali osiguranju Odličan seminar s vrhunskim predavačima. Daje odličan uvid u industriju osiguranja i postavlja čvrste temelje za razvoj u osiguranju.
