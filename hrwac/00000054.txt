Najkvalitetniji klub u 2011. godini uvjerljivo je bio naš AK AGRAM. 
Sve je počelo 22. ožujka 2012. godine u Karlovcu na Skupštini Hrvatskog atletskog saveza osoba s invaliditetom. Najkvalitetniji klub u 2011. godini uvjerljivo je bio naš AK AGRAM. Priznanje u ime kluba primio je Damir Pili. Najbolja atletičarka bila je Marija Iveković-Meštrović, svjetska prvakinja u bacanju diska. Najbolja juniorka bila je Kristina Ivanković a najbolji junior u 2011. Bio je Grgo Bogdanović 
Svibanj je bio mjesec kada je naš klub u suradnji i uz potporu grada Zagreba i gradonačelnika, gospodina Milana Bandića i uz pomoć HASOSI i HPO, kao i veliko razumijevanje ZG Holdinga, odlično organizirao jubilarno 15. Otvoreno atletsko prvenstvo Hrvatske za osobe s invaliditetom na atletskom stadionu Mladost od 3 - 6. svibnja. 
U goste smo primili 336 atletičara iz 25 država kao i naših 13 klubova. Na prvenstvu su postignuta 4 svjetska rekorda i preko 70 nacionalnih i osobnih rekorda. 
Među našim ekipama prednjačili su naši atletičari koji su osvojili 18 prvih mjesta, oborili 10 osobnih i državnih rekorda među kojima je nekoliko i svijetske vrijedosti i ulaska na svjetski Ranking od 1 - 5 mjesta... Posebno treba istaći Branimira Budetića koji je bacio koplje 57,98 m i trenutno je prvi na svijetu kao i Zoran Talić sa skokom u dalj od 7,12 m. Na kraju naša ekipa je bila najbolja i u ekipnom plasmanu ispred AK Srce iz Rijeke i AK Poskok iz Splita. 
I na kraju period kvalifikacija i ispunjenja normi za Paraolimpijske igre u Londonu završili smo u Torinu na Otvorenom prvenstvu Italije 12. i 13. svibnja gdje smo, također postigli odlične rezultate. Posebno treba istaći Grgu Bogdanovića koji je sa svojih 16, 5 godina ispunio A normu u bacanju koplja iako je bila velika hladnoća, kiša i vjetar u prsa. To nije zaustavilo Grgu koji je u petom pokušaju bacio odličnih 44,88 m i ispunio A normu za London. Od 20 atletičara koji imaju A normu 11 je iz našeg kluba, a od 4 atletičara s B normom za London imamo jednu atletičarku. 
Sada svi s nestrpljenjem očekujemo izvješće iz Londona o tome koliko smo dobili mjesta za Paraolimpijske igre u Londonu. Izvješće se očekuje do 4. lipnja. 
