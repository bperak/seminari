Armor riboni
Odabirom kvalitetne termo-transfer trake tj. ribona koji je izrađen prema specifikaciji koja je odrađena od proizvođača printera, osigurava se najkvaliteniji otisak na podlozi, idealne performanse printera i dulji vijek trajanja glave za pisanje.
Termo-transfer trake tj. riboni proizvode se s kolorantima su na pigment bazi unutar sloja odnosno premaza na jednoj strani poliesterske podloge TT trake. Sloj s bojom TT trake obično sadrži jednu ili više topivih supstanci, samu boju / pigmente i / ili aditive. Svaki tip TT trake proizvedi se u više gradacija za upotrebu s različitim podlogama za tisak, a time je ujedno i točka topljenja boje na TT traci različita, što utječe na količinu energije potrebne za tisak, a shodno tome se odabiru trake za odgovarajući tip printera.
Odabir TT trake se vrši prema kemijski i fizičkim svojstvima podloge i načinu upotrebe podloge. Dostupna su tri osnovne tipa traka tj. ribona u crnoj i nekoliko osnovnih boja, uključujući bijelu te u srebrnoj i zlatnoj:
WAX,
WAX / RESIN
RESIN
WAX - na bazi voska
Namijenjen je za tisak na običnom papiru. Ovakve TT trake idealne su za papirnate naljepnice koje se koriste za transportna pakiranja, deklaracije robe u skladištima i trgovini. Ovakvi riboni u odnosu na ostale zahtijevaju nižu temperaturu termo glave printera, međutim otisak napravljen ovim ribonima se najlakše skida s otisnute podloge.
WAX / RESIN - kombinacija voska i smole
Namijenjen je za tisak koda velike gustoće, veće kvalitete i trajnosti. Ove ribone može se koristiti i kod većine sintetičkih podloga, za posebno obrađeni papir i materijale visokog sjaja. Ovaj tip termo-transfer trake tj. ribona zahtjeva višu temperaturu termo glave pisača, a otisak je znatno otporniji od onog izrađenog wax trakom.
RESIN - na bazi smole
Namijenjen za posebne aplikacije koje zahtijevaju trajan otisak te otpornost na ekstremne uvjete - toplinu, kemikalije, vlagu ili sve navedeno istovremeno. Ovaj tip TT trake osigurava najveću trajnost na različitim vrstama sintetičkih podloga. Ukoliko je podloga dobro odabrana otpornost otiska je tolika da će ga biti teško ili nemoguće ukloniti i kad ga se prisilno pokušava oštetiti oštrim predmetima.
