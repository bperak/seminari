Obavijestiti obitelj o svom smjeru kretanja i vremenu povratka, i držati se toga
Upisati se u knjigu posjetitelja na planinarskim domovima
Pitati i poslušati savjet domara ili iskusnih planinara
Računati na moguću promjenu vremena, imati sa sobom rezervnu toplu odjeću, kapu i zaštitu od kiše i vjetra
Nositi uvijek baterijsku svjetiljku
Nositi uvijek šibice ili upaljač i svijeću
Nositi uvijek malu osobnu apoteku za pružanje prve pomoći
Na svakom dužem izletu nositi planinarsku zemljopisnu kartu i po mogućnosti kompas
Držati se markiranih planinarskih puteva
Na nogama nositi čvrste, udobne cipele s gumenim rebrastim potplatom
Zimi biti posebno oprezan i misliti na rano padanje mraka
Ne ići zimi na izlete koje ne poznajemo u ljetnim uvjetima
U viša brda zimi ne ići bez iskusnih članova u planinarskoj skupini
Nakon obilnih snježnih padalina tri dana ne ići u više planine
Pratiti vremensku prognozu i obavijesti o stanju snijega i rizicima od lavina
ODNOS VODIČA I ČLANOVA SKUPINE
Vođa izleta ima puno pravo " zapovijedanja " skupinom. Smatra li da netko neće moći proći cijelu trasu puta, da je nedovoljno opremljen ili da će naprosto stvarati probleme ima mu pravo zabraniti dolazak na izlet ili odlazak na vrh, ali ne i ostaviti na cjedilu, tj. na planini. Svaki planinar mora bespogovorno slušati vodiča, čak i ako zna da griješi. Onoga tko se na izletu ponaša svojevoljno i ne sluša, vodič smije i može isključiti iz skupine, ali samo na mjestu gdje ga neće dovesti zbog toga u opasnost. Već samim dolaskom na izlet svaki se član skupine automatski obvezuje na podvrgavanje grupnoj disciplini i slušanju vodiča.
