Trener dinama: Nisam zadrt, ali te cajke su degutantno kreštanje
Sjajna vijest za sve koji vole Dinamo, a mrze cajke
To nije želja, nego zapovijed Nisam zadrt, ali te cajke su degutantno kreštanje Nisam zadrt, ali te cajke su degutantno kreštanje Nisam šovinist ni zadrti tip. Svatko može slušati što želi, a u svoje slobodno vrijeme i da time ne maltretira druge. Takvo je kreštanje degutantno I to nisam dopustio, u svlačionici neće nekoliko igrača maltretirati ostale, objasnio je zabranu cajki u svlačionici trener Dinama Ante Čačić.
Dinamov trener Ante Čačić je u intervjuu za sportski tjednik Max prokomentirao dosadašnji tijek priprema.
" Zadovoljan sam, igrači su dobro reagirali na moje podražaje, a posebno se veselim što su neki, poput Sylvestra ili Tomečaka, pokazali da se na njih može ozbiljno računati. Velik pomak u igri u odnosu na tmurnu jesen napravili su Vrsaljko i Badelj. Poznavao sam Sylvestra iz mlade slovačke reprezentacije i bio sam neugodno iznenađen kad sam vidio da se jesenas na njega nije računalo. A dečko je sad pokazao da je pravi pozitivac, unatoč svemu što je prolazio zadnjih mjeseci, ispravno je reagirao. "
" Gledajte, nisam šovinist ni zadrti tip, svatko može slušati što želi. Ali, u svoje slobodno vrijeme i da time ne maltretira druge. Nekakva glazba koja se obično pušta u sitnim satima u narodnjačkim klubovima nije primjerena glasnome puštanju na radnome mjestu u pola bijela dana, takvo je kreštanje degutantno I to nisam dopustio, u svlačionici neće nekoliko igrača maltretirati ostale. Dinamo je nešto više od nogometnog kluba i cajkama je u našoj svlačionici odzvonilo "
Kako su igrači reagirali? " Pozvao sam kapetana i tih nekoliko igrača koji su puštali takvu glazbu i rekao im da to više ne želim čuti u svlačionici i neka to slušaju negdje drugdje. I gotovo, nije bilo dodatnih pitanja, shvatili su da bi svaki razgovor bio suvišan i nepotreban. Jer, to nije moja želja, nego naredba "
Sammir je izgubio još jedne pripreme... " Sammir je propustio samo jedan trening, ali, nažalost, ne radi s loptom i ne igra, boli ga tetiva. Njegov će povratak ipak biti teži nego što smo očekivali. Svi znamo kakav je igrač, ali samo kad je u onome stanju u kakvome je bio ljetos. Ponaša se korektno, čini mi se da je i on svjestan situacije i da će još jače povući da dosegne željenu razinu. "
Odlučili ste se za sustav 4 - 2 - 3 - 1, u kojem su na bočnim mjestima prema naprijed brzi igrači koji vole okomito ulaziti u suparnički 16 - erac (Tomečak, Sylvester). Iza špice ima mjesta samo za jednog plemenitog veznjaka. Sada je to Kovačić, znači li to da Sammir i Kovačić neće moći zajedno?
" Vidjet ćemo kako će sve izgledati kad se Sammir vrati u formu. Ali, točno je da sam dosad na toj poziciji provjeravao i Alispahića i Kovačića i Kova je zasad u prednosti. "
Možete li vratiti Sammira? " Da, iako najviše ovisi o njemu ", zaključio je Čačić. Vlm04.02.2012.
