U vremenu od 17. do 20.04.2013. delegacija Obrtničke komore Zagreb na čelu s predsjednikom Ivan Obadom i tajnikom Obrtničke komore Zagreb, Miranom Šoićem, te g. Dražen Maksimović, Ravnateljom Obrtničkog učilišta i gđom. Kristinom Hadaš, stručnim suradnikom u Uredu za obrazovanje Obrtničke komore Zagreb, sudjelovala je u radnoj posjeti gradu Toulouse u Francuskoj u organizaciji predsjednika Francusko-hrvatske udruge regije Midi-Pyrenees g. Zdravka Cerovečkog, te uz pokroviteljstvo počasnog konzula Hrvatske u Toulouse g. Francois Farre-a.
18.04.2013. delegacija OKZ-a osjetila je Centar za obrazovanje naučnika u industriji (CFAI) za regiju Midi-Pyrenees.UIMM je najveca i najmocnija Udruga poslodavaca u Francuskaoj jer objedinuje kompletnu metalopreradjivacku industriju od aernautike, komunikacijskih uredjaja do automobilske industrije.Navedeni Centar izgrađen je 2010. kao glavni i ogledni centar za obuku za tehnička zanimanja na inicijativu UIMM-a - Središnje francuske organizacije poslodavaca u industriji i metalurgiji u svrhu obrazovanja mladih naučnika i zaposlenika navedene industrije koja je glavni ekonomski pokretač navedene regije (aeronautika, elektronika, sjedište tvrtke AIRBUS itd.). Navedeni Centar za obrazovanje organizira obrazovanje u tri glavne domene: elektronika, industrijska instalacija i održavanje i industrijska proizvodnja (bravari, elektrotehničari, instalateri grijanja i klimatizacije i slično). Tijekom obilaska navedenog Centra g. Xavier Pages, Predsjednik Centra za obrazovanje za regiju Midi Pyrenees koji je ujedno i član UIMM-a predstavio je glavne zadaće navedenog Centra kao i njegovu važnu ulogu za industriju navedene regije. Nakon obilaska Centra g. Philippe Almansa, Načelnik Sektora za zapošljavanje i obrazovanje unutar UIMM-a predstavio je aktivnosti navedenog Sektora. Obrtnička komora Zagreb prezentirala je svoju ulogu i zadaće kao i mogućnosti suradnje prvenstveno o obliku razmjene naučnika za industrijska zanimanja. Kroz opisani centar za obrazovanje i kroz odabrane francuske i hrvatske tvrtke.
19.04.2013. delegacija OKZ-a posjetila je Obrtničku komoru regije Midi-Pyrenees. Na navedenom radnom sastanku sudjelovali su Predsjednik navedene komore g. Serge Crabie, g. Bernard Reton, tajnik Komore, i gđa. Karine Nouvet-Marie, zadužena za međunarodnu suradnju. Navedena regionalna Obrtnička komora obuhvaća 4. najveću regiju Francuske po broju obrtnika, koja zapošljava 176 000 zaposlenika (od kojih 62 000 obrtnika, 105 000 zaposlenika i oko 8 000 naučnika). Najveći sektori djelatnosti su građevinski obrti i usluge, zatim prehrana i proizvodnja. Tijekom sastanka raspravljalo se o mogućnostima suradnje, posebice u domeni obrazovanja i razmjene naučnika u okviru europskih projekata budući da postoji veliko iskustvo s obje strane u izradi i provedbi navedenih projekata. Obje strane su prezentirale nekoliko tipicnih tvrtki iz svojih regija koje imaju izvozni potencijal. Razmjena ucenika moze biti i prvi korak u upoznavanju francuskih i hrvatskih firmi. Tajnik Obrtnicke Komore regije Midi-Pyrénées je posebno naglasio pozitivnu ulogu francusko-hrvatske udruge u pokretanju i realizaciji prvih akcija. U poslijepodnevnim satima delegacija OKZ posjetila je Obrazovni centar pokraj Toulouse koji pripada jednom privatnom lancu obrtničkih škola pod nazivom Compagnons du Devoir. Navedena ustanova postoji na nacionalnoj razini i ima iznimno dugu tradiciju koja datira još iz srednjeg vijeka. Glavni koncept se temelji na prenošenju znanja starijih obrtnika na mlađe naučnike tzv. kompanjone koji prolaze izobrazbu u centrima za obrazovanje koji pokrivaju cijeli teritorij Francuske, te nakon takve obuke kreću na tzv. turu po Francuskoj (Tour de France) koja traje nekoliko godina tijekom kojih mladi kompanjon boravi po nekoliko mjeseci u raznim gradovima i radionicama usavršavajući svoj zanat. Nakon takve turneje, mladi kompanjon postaje član navedene udruge Compagnons du Devoir te kao takav i sam nastavlja sudjelovati u obrazovanju mlađih kolega. Glavna obrtnička zanimanja za koja se školuju mladi naučnici su prvenstveno građevinska zanimanja (zidari, tesari, krovopokrivači, klesari itd.) Navedeni centri za obrazovanje su ustanove u kojima se naučnicima osigurava praktična i teoretska nastava, smještaj i hrana. Na radnom sastanku sudjelovali su predstavnici navedene ustanove g. Jose Fonseca koji je zadužen za cijelu regiju Midi Pyrenees koja obuhvaća 4 obrazovna centra u toj regiji i gđa. Claire Dutertre iz sjedišta navedene udruge zadužena za međunarodnu suradnju u obrazovanju. Tijekom sastanka dogovorene su mogućnosti suradnje prvenstveno u okviru europskih projekata mobilnosti i cijeloživotnog obrazovanja.
20.04.2013. članovi delegacije OKZ-a posjetili su tvornicu AIRBUS i razgledali proizvodnu halu i izložbeni prostor. U poslijepodnevnim satima g. Cerovečki je organizirao posjet vinariji i dvorcu pod nazivom Chateau Lastours koji se nalazi u mjestu Lisle-sur-Tam pokraj Toulousa u vlasništvu obitelji De Faramond koja se već stoljećima bavi vinogradarstvom i vinarstvom. Tijekom obilaska vinskog podruma, kušaonice i izložbenog prostora u kojem se i prodaju sva vina iz njihove proizvodnje vlasnik vinarije g. de Faramond je objasnio da se od 01.01.2013. u skladu sa zakonskom regulativom EU-a u kušaonicama vina više ne mogu nuditi drugi proizvodi osim onih koji se proizvode na dotičnom obiteljskom poljoprivrednom gospodarstvu, što je prema riječima g. de Faramond-a izazvalo veliko negodovanje vlasnika takvih kušaonica širom Francuske koji planiraju ujediniti svoje napore u smislu izmjena dotične regulative kako bi se kušaonicama vratila mogućnost prodaje i drugih poljoprivrednih proizvoda osim onih koji se proizvode na dotičnom poljoprivrednom gospodarstvu.
