Od petka, 14., do nedjelje, 16. lipnja 2013., bit će u Momjanu, u prostorima Zajednice Talijana, održan Međunarodni znanstveni skup Momjan i Istra: lokalna zajednica i regija sjevernog Jadrana (povijest, umjetnost, pravo, antropologija). Organizator skupa je Pučko otvoreno učilište Buje u suradnji sa Zajednicom Talijana Momjan, a pod pokroviteljstvom Odjela za humanističke znanosti Sveučilišta Ca [... ]
U srijedu, 12. lipnja 2013., s početkom u 18 sati održat će mr. sc. Jakov Jelinčić povodom obilježavanja Međunarodnog dana arhiva javno predavanje Zapisnici sjednica Vijeća Labinske komune iz vremena Venecije u Državnom arhivu u Pazinu, V. Nazora 3. Organizator je Državni arhiv u Pazinu. Pozivnica
U petoj epizodi Hist (o) rije ispričana je povijest Dvigrada, a zatim slijedi prilog o Družbi sv. Ćirila i Metoda. Crkvena je povijest pokrivena prilozima o protestantizmu u Istri i Stipanu Konzulu Istrijanu te Pićanskoj biskupiji i Zahariji Đivaniću. Kakav su značaj imali lik i djelo Petra Kružića saznaje se u posljednjem prilogu. Novu epizodu TV Hist (o) rije [... ]
Višnjan
Višnjan (tal. Visignano), naselje sjeveroistočno od Poreča (45 17 N; 13 43 E; 244 m nadm. vis.); 625 st. (2001), sjedište istoimene općine. Nalazi se na brijegu s kojega se otvara pogled na zap. Poreštinu. Leži na županijskoj cesti Poreč Tićan Karojba. Stanovnici se bave poljodjelstvom (vinova loza) i uslužnim djelatnostima u seoskom turizmu, a rade i u obližnjem Poreču. V. je i važno sajmeno središte poljop. proizvoda. Prvi se put spominje 1203., kad pripada porečkomu biskupu, a zatim dolazi u posjed grofova Goričkih i Pazinskih kao dio motovunskog feuda. S Motovunom je došao pod vlast Venecije. U XVII.st. doseljene su iz Dalmacije obitelji izbjeglica pred Osmanlijama. Središte društv. života bila je loža, izgrađena u XVII.st. na mjestu prijašnje kule. Na najvišoj točki starog dijela naselja župna je crkva sv. Kvirika i Julite, klasicističkog pročelja i s nizom zanimljivih oltarnih slika (jedna Z. Venture). Uz nju je odvojeni zvonik visok 27 m, a oko nje palača Sinčić, vrata s lavom iz XVII.st. te cisterna. Na ulazu u stari dio naselja crkva je sv. Antuna Pustinjaka iz XIV.st., sa zanimljivim freskama i grafitima, od kojih su neki glagoljski. U XIX. i XX.st. izgrađeno se područje proširilo uz cestu prema istoku i zapadu. Nedaleko od Višnjana ostatci su srednjovj. crkve i samostana sv. Mihovila pod zemljom koji se u izvorima spominje od IX. st. U Višnjanu djeluje poznata Zvjezdarnica Višnjan.
