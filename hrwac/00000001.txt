Bolesti srca i krvnih žila su, kako u svijetu, tako i u nas vodeći uzrok obolijevanja i umiranja. Čimbenici rizika koji dovode do nastanka ovih bolesti su pušenje, povišen krvni tlak, povišene razine kolesterola i glukoze u krvi, nezdrava prehrana, fizička neaktivnost, debljina i prekomjerno pijenje alkohola. Budući da se glavni čimbenici rizika mogu kontrolirati, velik broj smrti zbog srčanožilnih bolesti se može spriječiti. 
Svjetska kardiološka federacija poziva sve ljude da preuzmu odgovornost za zdravlje srca svoje obitelji te da zagovaraju zdravi život u svom domu. Slogan Svjetskog dana srca ove godine je Jedan svijet, jedan dom, jedno srce. Postavljena su četiri cilja koja se mogu ostvariti u svakoj obitelji: 
ograničite sjedenje ispred televizora, više vremena boravite u prirodi, umjesto vožnje autom hodajte ili vozite bicikl 
4. Spoznajte svoje brojeve 
vrijednosti krvnog tlaka te razine kolesterola i glukoze u krvi, opseg struka i indeks tjelesne mase pomoći Vam da spoznate svoj rizik obolijevanja od kardiovaskularnih bolesti 
Međutim, neke kardiovaskularne događaje ne možemo izbjeći, stoga je važno, obzirom da se često događaju kod kuće, prepoznati znakove upozorenja i pomoći ugroženomu. 
ZNAKOVI UPOZORENJA ZA INFARKT MIOKARDA 
nelagoda u prsištu, stezanje ili bol iza prsne kosti te bol koja se širi u druge dijelove gornjeg dijela tijela; nedostatak daha; neobjašnjiva slabost, umor, tjeskoba, nadimajuća bol, izbijanje hladnog znoja, mučnina, povraćanje, omaglica, gubitak svijesti 
ZNAKOVI UPOZORENJA MOGUĆEG MOŽDANOG UDARA 
iznenadna slabost lica, ruke ili noge, najčešće jedne strane tijela; iznenadna zbunjenost te smetnje govora i vida; iznenadne teškoće u hodanju uz vrtoglavicu i gubitak ravnoteže; iznenadna jaka glavobolja 
