Ribolovne dozvole 
Ribolov u našoj ribolovnoj zoni moguć je jedino uz ribolovne dozvole koje izdaje ŠRD Štuka i mogu se nabaviti u Strmcu, u prostorijama Društva, kao i u označenim ugostiteljskim objektima u Strmcu te kod ribočuvara na ribolovnom području. 
Dnevne dozvole ribolova 
Dnevne ribolovne dozvole na prodajnim mjestima: po najnižoj cijeni u okolici 
Dnevne dozvole u gostioni TE-RO kod Fabeka, u centru kod kružnog toka. U našem mjesnom Domu (ulaz sa zadnje strane) je ured SRD Štuka Strmec. Radno vrijeme od 1. do 7. mjeseca je subotom od 15 - 18 sati. 
Godišnje dozvole 
Sportsko ribolovno društvo Štuka iz Strmca izdaje i godišnje ribolovne dozvole za ribolov u našoj Zoni, prvenstveno za članove društva, ali i za buduće zainteresirane, a mogu se nabaviti u službenim prostorijama ŠRD Štuka u Strmcu, Nazorova 13. 
Članstvo u SRD Štuka - Strmec: 
Članovi ŠRD Štuka su seniori, juniori i kadeti, pa je prema toj podjeli i razlika u visini članarine. 
Naši članovi dužni su aktivno sudjelovati u radu društva, što znači i učestvovati u sezonskim akcijama čišćenja jezera i okoliša, poribljavanju i ostalim vidovima rada društva. 
Kako smo sportsko ribolovno društvo, naši su članovi prisutni i na ribićkim natjecanjima, pa uprava društva brine da tu budu zastupljeni i članovi juniorskog i kadetskog uzrasta, po čemu smo poznati i izvan granica Županije. 
Aktivnosti našeg društva prelaze okvire sportskog ribolova, pa smo poznati i kao čuvari prirode, što je i još jedan vid naših aktivnosti. 
