U ovim odabranim ulomcima iz romana " Čarobno drvo ", inspiriraj se doživljajima likova vezano uz temu intuicije. 
I mala je još toliko vremena da na brzinu promisli i apsolvira ovaj doživljaj. Palo joj je na pamet da je akvizicija znanja kojoj se posvetila tijekom svih ovih godina formalnog obrazovanja, nije učinila boljom osobom, a pogotovo ne sretnijom nije ju dovela do zadovoljstva ni približno kao ovaj nevini cvrkut ptičice. Ajde dobro, kažu, obrazovanje će nas pripremiti za bolju budućnost, al ' gle ti sve te odrasle s diplomom u džepu kako samo jadno žive Kako to? Ne govori li to da diploma i nije neka viza za uspjeh u životu kao što nas uvjeravaju? zapitala se. I dok je tako kemijala o smislu, sve uvažene intelektualne akrobacije kao da su izgubile na vrijednosti ili barem značaj jer je nisu dovele do sreće. 
Zar nije cilj školovanja osposobiti nas za sretan život? pomisli. Što mi vrijedi znati logaritme ili imena najviših planina svjeta, kad nemam nikakve koristi od toga i još mi je zlo od toga? Kad smo već kod toga, kladim se da je učenje ono što dobiješ kad u rječniku pogledaš pod neuzbudljivo. Zakaj nas, recimo, ne uče o čemu to ptice pjevaju, baš bih to voljela znati? Ili o tome kako biti sretan. Što mi znači da znam kako je zbroj kutova u trokutu 180 stupnjeva, kad nemam pojma kako da tu informaciju iskoristim za oplemenjivanje svog života? Pritisak pod koji nas stavljaju u našim školama je toliko ogromenski da je gotovo potpuno osakatio ljudsku intuitivnost i doticaj s prirodom, pogotovo s onom istinskom i vlastitom. Tradicionalni nauk stimulira um, a što je sa senzibilnošću? 
Akcija 
Čarobno drvo Pozivamo vas da sudjelujete u akciji u kojoj svaki mjesec zajedno svladavamo pojedine vještine i usvajamo korisne vrline. Opširnije »
Onda još pomisli kako je radi ocjena u školi tjeraju da memorira mnogobrojne činjenice kao da je kakav kompjuter, a ne ljudsko biće. Ako mi ikad u životu budu zatrebale sve te činjenice, uvijek ih mogu potražiti u enciklopediji, jer ionako ću ih s vremenom zaboraviti. Čemu se onda time opterećivati? Ako žele da nešto vrijedno naučim, zašto me ne nauče o tome kako uopće učiti, kako zapamtiti svo silno gradivo? Zašto me ne nauče kako da upotrijebim svoje srce i intuiciju, a ne samo mozak? Zašto me nisu poučili kako da se oslonim na instinkte, umjesto samo na sjećanje činjenica na takozvano znanje? 
No ipak, prisluškujući čavrljanje svojih misli s ptičicom, nekako je dobila odgovore koje je tražila. Postalo joj je jasno da su jutarnji umor i tjeskoba samo odražaj stanja njezina uma, propterećenog hrpom naštrebanih činjenica. Prozuji joj glavom misao da su taj umor, grčevi i povraćanje vjerojatno signali da nešto nije u redu i da bi trebalo neke stvari promijeniti, recimo prekinuti formalno školovanje i prihvatiti se neformalnog. No jedno je znati što nije u redu, a sasvim drugo je imati petlje učiniti nešto u vezi s time. Kako da se odupre onom što je muči, suprotstavi višestoljetnom sustavu, kad je to usađeno u njezine korijene? Pomisli: Bila bi to ludost ravna izazivanju medvjeda izvan njihovih kaveza. Sustav bi me zgazio dok si rekao keks. Ako smijem primijetiti, još uvijek nije bila kadra pojmiti koncept suprotstavljanja pojedinca čitavom svijetu. 
O Bože, pomozi, čim je to izustila, uzdahne duboko i prisjeti se da je negdje pročitala kako pčele, bez imalo znanja matematike i fizike, bez diplome inženjera i arhitekta, uspijevaju ono što čitava ljudska rasa, sa svom svojom inteligencijom i tehnologijom, nije u stanju od četrdeset grama voska izgraditi košnicu u koju stane dva kilograma meda. Bez stručnih uputa i konzultacija, ravnajući se isključivo prema urođenim instinktima, pčele su u stanju isazdati geometrijski nevjerojatno egzaktne, šesterokutne ćelije saća. Da nije tako med bi se začas razlio. I to uspijevaju u potpunom mraku, od građe koju same proizvode - voska. Nije li to fascinantno? Nitko u biti ne razmišlja o tome; uzimamo to zdravo za gotovo. Hm, možda bih se i ja poput pčela trebala u životu oslanjati više na svoje instinkte nego na svjedodžbe, zaključi Magda na kraju i to joj priskrbi snage da napokon raskrsti s mnogim svojim dotadašnjim poimanjima i zabludama. Na licu mjesta čvrsto odluči da će potražiti znanje izvan okvira uvriježenih metoda naobrazbe i upoznati svijet izvan korica udžbenika i katekizama, što je značilo ostaviti faks, a i domovinu. Ni " učenje kroz praksu " ili tzv. " learning by doing ", niti " učenje kroz školovanje " nisu bili ni približno privlačni kao " učenje kroz putovanje ", tako da je obrazovanje kroz putovanje postalo njezin đir. Zavedena ptičicom i nadahnuta pčelama, Magda se pitala bi li mogla naučiti stvari a da je nitko ne podučava, i bi li mogla znati stvari a da ih ne uči. 
Po dolasku kući bacila se ravno u krpe, al ' nije mogla dugo zaspati. Neprestano je razmišljala o događanjima te večeri, o čarobnom drvetu i izgledima da ga stvarno nađe, o plesnoj ponudi za Istanbul, o obiteljskim problemima i onima vezanim uz faks. Iskreno, nimalo joj se nisu sviđale okolnosti u kojima je tada živjela, najradije bi digla ruke od svega. No, nije bila sigurna da bi to išta riješilo. Pitala se bi li možda bilo bolje da jača svoju ustrajnost i strpljivost kroz sve te poteškoće. Razmišljala je o tome što zapravo želi i zašto to želi. Naravno da je htjela završiti faks, no skužila je da su se razlozi sveli na udovoljavanje starcima. Na ekonomiju se upisala najviše zbog frendica koje su isto to upisale. Kako nije imala pojma što želi studirati, odlučila se za isto što i većina njezinih frendica iz srednje. Ionako je to bio studij koji je davao najveći izbor mogućih poslova po završetku, pa nije bilo teško odlučiti se za njega. Kako bilo da bilo, studiranje ekonomije nije bio izbor njezina, već tuđih srca. Stari bi rekli, " vidjela žaba gdje se konji kuju pa i ona digla noge ". Nastavila je razmišljati o tome što zapravo želi od svog života, čime se želi baviti. Ništa joj pametno nije padalo na um. ' Koma ', pomisli, ' ne pada mi na pamet ništa drugo osim da želim biti slavna i bogata, treba me u top strpati ' Provela je neko vrijeme tako mozgajući, no to ju je samo učinilo dodatno ciničnom. To što je voljela čitati, pisati i putovati nije uzimala za ozbiljno, jer nije mogla ni zamisliti kako bi mogla od toga živjeti. Odgajana je u uvjerenju da se takve stvari ne isplate i da se treba opredijeliti za neki " siguran " posao. Potom joj je sinulo da mora već jednom donijeti odluku o tome hoće li nastaviti studij ili ga ostaviti i otići u Istanbul. Čudno kako su je sve njezine osobne misli vodile prema tome da ugrabi ovu avanturističku priliku, dok su je mišljenja ostalih, uključujući najvjerojatnije i ona njezine obitelji, vodila u suprotnom pravcu. U to se sjeti razgovora s Lenom koji su vodile u hostelu na njujorškom Times Squareu, kad joj je rekla kako bi joj bilo puno lakše upustiti se u rizike da dolazi iz nesređene obitelji. Sad je dobila što je htjela, pa nakon dubokog udaha napokon odluči da će ipak poslušati svoj osjećaj u želucu i upustiti se u avanturu. Cijela njezina budućnost je ovisila o ovoj odluci, zato je i bilo tako bitno da poduzme nešto značajno. Tko riskira, profitira, zar ne? Ne može to svatko, ostaviti faks, staviti svo svoje obrazovanje na kocku, odlučiti se radije za putovanje nego za studiranje, odvažiti se za nekonvencionalni stil života, odbaciti vrijednosti svoje okoline radi tamo nekog čarobnog drveta i vlastitih prioriteta, izložiti se riziku i izrugivanju. Za to treba biti posebenog kova, a Magda je očito bila jedna od takvih, svojeglava hazarderka. Neustrašiva Lena ju je zarazila sa svojim " moraš slijediti svoju intuiciju ", što se podudaralo s onim što je Demir govorio. Magda je ionako već raskrstila sa svojom obitelji i donekle s obrazovnim sustavom, religijom i društvenim pritiscima, pa kad je prilika da se svega toga riješi pokucala na njezina vrata, bila je spremna ugrabiti je. Nije ni znala tad da je sve to kemijanje bilo gubljenje vremena, jer za razliku od njezinog uma, njezina duša je već odavno zacrtala njen put. 
' ' Potraga za čarobnim drvetom će biti kao da tražim iglu u plastu sijena, al ' neka. Bez hrabrosti nema radosti. ' Potom su joj navrle sve ostale misli koje su podržavale tu odluku. Sjetila se ptičjeg cvrkuta i obećanja koje je svojevremeno dala tom pernatom vjesniku. Sjetila se da je Istanbul bio jedan od prvih gradova o kojima je maštala dok je sjedeći pred atlasom u Kanadi nesvjesno prizvala kartu blaga. Osjećala je da joj srce jače zaigra pri pomisli na odlazak nego na ostanak. Slogan ' uvijek treba slijediti srce ' je bio tada u modi, tako da je i bilo prirodno da se prepusti tom trendu. Mada, ono što tada još nije znala, jest da uopće nije slijedila svoje srce kako joj se to činilo, već intuiciju. Srce joj je bilo puno straha, tjeskobe, sumnje i drugih negativnih emocija. Ali je osjećaj u želucu prevagnuo i poslužio kao vodilja. Tajanstvena intuicija će se pokazati pouzdanim komunikacijskim mehanizmom njezine duše a time i Svemogućeg Boga, jer duša je produžena ruka Boga. Drugim riječima, slijediti osjećaj u želucu znači slijediti Boga. 
Osim toga, prema Demiru karta blaga je bila zapisana intuicijom i samo se trećim okom mogla čitati. Bila je sva na iglama zbog pustolovine koja ju je očekivala, ali je to nije uzrujavalo već uzbuđivalo i radovalo. Na kraju se dosjetila male Pipi Duge Čarape, njezina heroja iz djetinjih dana. Oduvijek je htjela biti poput nje, onako pustolovnog duha, luckasta i bezbrižna. I s tom je slikom napokon utonula u san. 
" Da, ali u tome i jest problem. Ne vidim svoj put; vidim ih ili nekoliko ili ni jedan. " 
" Koristi svoju intuiciju umjesto očiju i bolje ćeš vidjeti. " 
" Lako je to reći, ali u praksi to izgleda drugačije. " 
" Znam da je to izazov, neka vrsta zagonetke, i tako to moraš gledati. Čim to počneš promatrati kao problem, cijeli tvoj pogled na svijet bit će iskrivljen i onda si opet na početku. Gledaj na to kao na igru; sudjeluj, igraj. Nemoj komplicirati s predodžbama i nepotrebnim pravilima. Intuicija je ono prvo što ti padne na pamet ili onaj manje racionalan izbor. Ali, postoji čarobna formula kojom ćeš bolje slijediti intuiciju i vidjeti svoj put. Jesi li spremna? " 
" Nego što. " 
" Post molitva milostinja. Budući da slušanje intuicije vodi ka blagostanju, ovo je formula za blagostanje. Svaki put kad moraš donijeti važnu odluku udruži ovo troje koliko god možeš, možda na jedan dan ili više, dvadeset i jedan dan, ili čak četrdeset dana, i tada ćeš uspjeti vidjeti ono što trebaš učiniti kako bi postigla blagostanje. Postom će ti se pročistiti osjetila i razbistriti um, s očiju skinuti mrena, sluh će se izoštriti, pa možeš primiti jasnu poruku ili inspiraciju od Boga putem intuicije. Kroz molitve ćeš dozvati nebeska bića koja će ti pomoći, a kad daješ milostinju, siješ dobro sjeme. S vremenom će doći žetva. Što više dobra posiješ, više ćeš plodova ubrati. Milostinja je jedan oblik ulaganja. " 
Kada se ukrcala na vlak za Hrvatsku, bila je potpuno shrvana. Cijeli put u Italiju pokazao se potpunim fijaskom, a sama nije znala koga bi krivila za to. Najviše ju je mučilo što je cijelo vrijeme slijedila svoju intuiciju, a ispala je velika katastrofa. Nije ju toliko obeshrabrio neuspjeh koliko spoznaja da ne može računati na svoju intuiciju. Slijedila je svoje srce i završilo je duhovnim ubojstvom. Ovo ju je iskustvo naučila da ne vjeruje svome srcu, stoga je pokopala svoje vjerovanje u intuiciju. 
... 
Ponekad bi se navečer našla s Lenom. Jednu takvu večer žalila se na sve one koji su tvrdili da pri donošenju životnih odluka uvijek treba slijediti svoje srce. 
Očito nisi načisto s time slijediš li svoje srce ili intuiciju. Nije to isto. Ja sam za da slijedimo svoju intuiciju, a ne srce ni um. To je oduvijek bila moja vjera., usprotivila se Lena, po običaju. 
Tvoja vjera? Znači, ipak imaš Boga. Imaš kakvo drugo ime za njega ili ga jednostavno nazivaš ' intuicija '?, rekla je to kao da se se izruguje. Ovog puta nije bila raspoložena za Lenine poduke. 
Da, iskali se na meni, ' ajde. Raspali. Vidim da si raspoložena za kritiziranje i svaljivanje krivice na druge. Osjećaš li se bolje zbog toga? Lena joj nije htjela ostati dužna. 
Ne radi se o tome da se želim osjećati bolje, već o tome da želim bolje razumjeti. Reci mi, što ti tvoja presveta intuicija veli, što sam pogriješila vezano za put u Milano? Znaš već što se dogodilo, ili bolje rečeno što se nije dogodilo. 
To se vidi iz aviona Pogriješila si što nisi slijedila svoju intuiciju. Orijentirala si se prema srcu umjesto trbuhu. Intuicija nam najčešće govori iz trbuha. Umjesto cik učinila si cak. Iako, ako se mene pita, nisi slijedila čak ni srce. 
Da, baš Nego što sam slijedila, bubreg? 
Nisi ništa slijedila nego si se podala kompulzivnoj sili, a ne srcu, a pogotovo ne intuiciji. rekla je Lena. 
Kompulzivnoj sili? 
Pa, znaš već, prisila, prinuda, neki neodoljiv poriv da učiniš nešto iracionalno ili u suprotnosti s logičnim. 
Misliš da me nešto natjeralo na to? 
Mislim da si djelovala impulzivno, iz tjeskobe. Čini mi se kao da si samo reagirala na situaciju, k ' o da si bila prisiljena sići s vlaka prije vremena. Vjerojatno se nisi htjela vratiti doma. Možda je to bila zadnja stvar koju si htjela napraviti, a uz to si i oduvijek htjela vidjeti Milano pa si samo skrenula s puta. Mislim da to nije imalo nikakve veze sa slijeđenjem srca nego s bijegom ili s očajnom željom za nečim drugim boljim od povratka kolotečini. Meni se čini da te strah natjerao da skreneš s puta. Nije ni čudo da od toga nisi ništ ' dobila. A opet, nikad se ne zna, da nisi tak ' brzo odustala od traženja posla u Milanu, možda bi nešto na kraju i našla i onda ne bismo imale sad o čemu raspravljati. Al ' nema smisla razbijati glavu s tim ' što bi bilo kad bi bilo ', je l ' tako? I eto te, žive i zdrave, uživaj Milijuni ljudi mogu samo sanjati o posjetu Italiji. Zato, smatraj se sretnicom umjesto da. Tko zna, možda je bolje da se nisi tamo skrasila, jer te negdje drugdje čeka nešto još bolje. To što ti nazivaš katastrofom, ja to uopće tako ne vidim. Sve je stvar perspektive, stvar stava. 
' Istina ', pomislila je. Ovaj ju je razgovor malo utješio, ali istovremeno ju je zbunjivala cijela ta priča o intuiciji. 
Znaš što mene uvijek buni? Kako prepoznati kad se radi o intuiciji a kad o tome što ti zoveš porivom? Ili, kako razlikovati intuiciju od srca? Nije očekivala odgovor, ne od Lene. Samo je razmišljala na glas. 
Da se mene pita, rekla bih da je najbolje jednostavno postupati kako god ti se sviđa bez obzira hoćeš li od toga nešto dobiti ili ne. Svako toliko moraš malo stati na loptu i jednostavno uživati u životu, a ne stalno ganjati ciljeve. Nekad napredujemo, a nekad nazadujemo, al ' igra je duga. Uostalom, nisi zapravo imala nikakvih problema u Milanu, je l ' tako? Jednostavno si se zabavila, kaj ne? Čemu onda jadikovke? Daj ohladi, koka, odgovor kakav se može i očekivati od Lene. 
Da ohladim, ponovila je dok je razmišljala o značenju tih riječi. 
Ma da, nemoj se toliko zamarati. 
Još uvijek mislim da se trebaš skulirati. Jesi li ikad pomislila da je postavljanje pitanja samo sebi svrhom? Ideš mi na živce sa svim tim neprestanim, nemogućim pitanjima. Leni se frigalo za pomirenje, jer joj je više stalo da dokaže da je u pravu. Istina joj je bila važnija od mira. 
Što je to nemoguće s njima? Mislim da svako pitanje treba naći svoj odgovor, jednako kao što svaka brava treba svoj ključ a svaki lonac svoj poklopac. Zajedno su osmišljeni i smisao je spojiti ih. Samo ih želim spojiti. To je sve. Je li to možda zločin? " Magda se nije dala. 
Jest, ako nastavljaš dosađivati. Definitivno postoji vrijeme kad treba nešto pogurati, i vrijeme kad se treba povući. Ponekad nam stvari same dolaze kad ih najmanje očekujemo. Ne trebaš uvijek siliti. Prepusti se intuiciji. Sigurna sam da će ti se stvari koje trebaš znati otkriti na najprirodniji način, samo ako ne kompliciraš pretjeranim racionaliziranjem. Ne moraš saznati stvari samo kroz učenje ili kroz druge. Daj opusti se već jednom, otvori se i vidjet ćeš što treba. " 
Ne znam. Uvijek mi se čini da trebam nešto učiniti, a ne samo bezveze sjediti. 
Vjerojatno zato što nemaš strpljenja. Uvijek želiš rezultate odmah, zar ne? Ne može to tako. Ako mene pitaš, za vrijeme meditacije je uvijek obrnuta fiziologija na djelu. Potrebno je čuti svojim očima i vidjeti svojim ušima, a ne obrnuto. 
Nelogično 
Baš tako. Kome treba logika kad imamo intuiciju? Ne trebaš oči da bi mogla vidjeti ni uši da bi mogla čuti. Mali Princ kaže da trebamo gledati srcem, a ja ti kažem da gledati možeš još i dalje, ali trbuhom, tj. intuicijom. Najvažnije stvari u životu ne možemo vidjeti očima ni čuti ušima. To ti je što znači vidjeti ušima i čuti očima, draga moja. Kroz meditaciju možeš sve spoznati iz prve ruke, a ne da saznaješ od drugih ili da učiš o tome. " 
Hm, možda ima nešto u tome, Magda je zadržala tu misao za sebe. Dati Leni za pravo je tada još bio nezamisliv koncept. 
No, Lena stavi još šlag na tortu: Zadnja stvar koju ti želim predložiti u vezi odgovora koje tražiš, jest da, kako bi pronašla odgovor na svoje pitanje kako riječi mogu imati moć da aktiviraju širenje svijesti i kako možemo koristiti riječi da se to postigne, predlažem da pogledaš Prvu poslanicu Korinćanima 2 pa će ti sv. Pavao odgovoriti. I kad si već tamo, svakako pogledaj Mateja 17:21. Tu je odgovor na sva pitanja. Ništ ' me ne pitaj. Samo zapamti, ovo pročitaj kad god trebaš smjernice. Ali trebaš to čitati s trećim uhom. 
Lena je imala drugačije mišljenje po tom pitanju: ' ' Ja smatram da je trud precijenjen. Mislim da će i bez truda sve prirodno doći na svoje mjesto, samo ako se uskladimo i stopimo s prirodom. ' ' 
E sad, tko se ne bi složio s tim? 
' ' Misliš, pustimo stvari da idu svojim tokom? ' ' Magda je željela potvrditi. 
' ' Upravo tako. Prepustiti se intuiciji. Uvijek dobivamo instinkte koji nas gurkaju u pravom smjeru, ali mi im se najčešće odupiremo, jer oni često traže od nas promjenu. ' ' 
' ' To je to Upravo tako; glavna sila koja donosi napredak je promjena ' ' tvrdila je Magda, i zatim dodala, ' ' Snovi, bez obzira koliko znaju biti besmisleni ili nemogući, potiču me da se prepustim novim vjetrovima i tako promijenim stvari. ' ' 
' ' Kad bolje razmislim, jesi li ikad imala osjećaj da, koliko god ti tražiš čarobno drvo, ono isto tako traži tebe? Ili još bolje, da si zapravo ti to drvo? ' ' 
' ' Vidi ti to. Dobro si to rekla ' ' 
' ' Kad smo već kod toga, ne želim ti potopiti sve lađe, no što te to zapravo tjera da i dalje vjeruješ u čarobno drvo? ' ' 
' ' To je moj san. Koji je smisao života ako nemam ni za što živjeti, zar ne? Ne znam kako je to postao moj san, zaista. Nije pao s neba. Nisam se ja toga dosjetila, mora da mi ga je netko dao. ' ' 
' ' Onda to nije tvoj san. ' ' 
' ' Ne, mislim reći, kao da mi ga je sam Bog dao, stavio mi ga u glavu kao da želi reći da mi je suđeno ostvariti ga. ' ' 
Onda se predajem. Tko može proturječiti Bogu? Lena se našalila. Ono što ti nazivaš glasom od Boga, ja nazivam intuicijom. " 
Ulomci iz ove knjige 
Književni ulomci 
Suvremena priča o djevojci koja putuje diljem svijeta kako bi pronašla čarobno drvo koje ispunjava sve želje. U njoj se promiče intuicija, a ne razumnost. 
Izabravši učenje kroz putovanje, studentica Magda odbija se dalje povinovati društveno nametnutim normama te prekida svoje formalno obrazovanje kako bi ostvarila svoje snove po svome, slijedeći svoju intuiciju, a ne razum. Sudbonosni susret s imućnim Kinezom navodi je na misiju traženja čarobnog drveta, koje, kažu, omogućava postizanje dugotrajne sreće i prosperiteta. Dakle, čarobno drvo je alternativa formalnom obrazovanju, religiji i medicini. No postoji kvaka, budući da to drvo čuvaju zlodusi (utjelovljenja destruktivnih emocija i stavova) koje treba posebnim alatima (vrlinama) ukrotiti, a ne ubiti. Na svojem putovanju, koje se pretvara u duhovnu odiseju, Magda pokušava ispuniti svoje poslanje kroz stjecanje potrebnih alata i kroćenje zloduha u dalekim i egzotičnim krajevima, u susretima sa strancima, u neobičnim okolnostima, iznimnim okruženjima, u nebeskim sferama i mističnim pričama, sve dok je potraga ne odvede na mjesto gdje je sve moguće - u četvrtu dimenziju. Njezina desetogodišnja potraga za blagom odvija se u preko desetak zemalja širom svijeta. U svom se traganju Magda suočava sa svim vrstama prepreka, koje stavljaju na kušnju njezinu odlučnost. Pritom često pada u ruke zloduha i stalno se susreće s izazovima, ograničenjima i teškim situacijama koje od nje zahtijevaju snalažljivost i domišljatost u pronalaženju rješenja. Sve svoje poteškoće uspijeva riješiti na finjaka, radije nego silom, što je, na neki način, počast ženstvenosti. Korištenjem svoje mašte, vjerujući da je sve moguće i obraćajući mnogo pozornosti na svijet oko sebe, pogotovo na znakove koji je vode prema njezinom cilju, mlada Magda postaje uspješna po svojim mjerilima, pretvorivši nepovoljne okolnosti u blagostanje. 
Talidari je pseudonim za multimedijalni umjetnički par Na talij a Dari usz Domin. Natalija Domin, rođena 1970. u Hrvatskoj, 20 godina putovala je svijetom, posjetivši više od 60 zemalja na 5 kontinenata. Radi kao multimedijalna umjetnica - spisateljica, pjevačica / tekstopisac, dizajnerica. Idejni je začetnik Životne škole. Dariusz Domin, rođen 1971. u Poljskoj, živi u Njemačkoj od svoje 16 e godine, gdje je diplomirao kao socijalni pedagog. Posljednjih deset godina radi u odjelu za kostimografiju u düsseldorfskoj Operi. Kao multimedijalni umjetnik svira didgeridoo i flautu, komponira, slika, dizajnira i piše poeziju. 
