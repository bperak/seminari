Bio sam lijen prošli vikend pa šaljem zajedno izvještaj od prošlog i ovog:)
I tako bio mi je malo Matkec u posjeti pa smo odlučili nešto odpenjat. Odluka je pala da bude neka klasika pa smo otisli u Ras Al Kaimah. S nama je išao Ulric sa svojim Wranglerom, a pošto nas je britanac zajebo morali smo penjati utroje.
Bilo je to dosta sporo ali je išlo nekako. Smjer je u principu dosta lagan ali treba paziti na svaki kamen. U jednom trenutku ja skrenem lijevo gdje sam trebao desno i uletim u dio gdje je sve stvarno bilo poprilično nestabilno pa sam se morao spustit dolje da nastavimo normalnim putem.
I tako sve je išlo svojim tokom. Izmjenjivali smo se cug cug Matko i ja a Ulric je sve penjao kao drugi ili treći. Ispenjali smo to u 4 cuga. Međutim zadnji cug kojeg sam ja vodio je bio malo zeznut na kraju. Matko i Ulric su sjedili na početku kamina a ja taman izlazio na vrh iz kamina i zapravo moj zadnji pokret prema vrhu je bio presudan. Dok sam ispipavo kuda da stavim nogu uspio sam porušiti par kamena direktno u kamin koji su se kao fliper odbijali do Matka i Ulrica. Viknuo sam što sam glasnije mogao i dečki su se sagnuli ali je Matka pogodio popriličan kamen u rame i odbio se Ulricu u glavu.
Sve u svemu da ne duljim sve je prošlo ok. Ulric je malo imao krvavu facu ali bez ozbiljnijih posljedica a Matko je kukao da ga boli rame čak i više nego što je Ulric kukao za svoju facu:) Odšetali smo dolje i bili sretni što je sve to prošlo zapravo ok i kad smo stigli doma popili par pivica i zaspali.
Ovaj vikend sam ponovno otišao na Wonderwall. On se nalazi u Braimiu u Omanu, odmah nakon granice. Bio je to frikerski izlet pa nas se i skupilo tako 10 ak ljudi tamo. Isto nije sve baš prošlo po planu i dok smo prilazili Wonderwallu nismo baš pazili pa smo uspjeli zapet u pjesak. Na našu sreću odnikud se samo pojavila policija sa svojim Nissan Patrolom i izvukli nas van:)
Bio je lijep dan i tako penjali smo neke lakše petice cijeli dan. Nisam se baš osjećao dobro za napast neki 6 a nakon svih tih peripetija sa pjeskom a i već postaje poprilično vruće ovdje. Još samo par vikenda i bit će nepodnošljivo za penjanje pa ću se morat prebacit na DWS ili nešto:)
Evo prilažem i par slikica sa oba izleta. Obratite pažnju kako Matko za prilaz smjeru koristi slamnati šešir. To mu je bio glavni modni detalj i bez njega nije napuštao stan cijelo svoje vrijeme boravka u UAE:)
