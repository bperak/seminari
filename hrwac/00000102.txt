Dobrodošli na stranice studija Tehnički menadžment na Visokoj politehničkoj školi u Zagrebu Za kratko i jasno obrazloženje zašto studirati Tehnički menadžment pogledajte video, a ako Vam to nije dovoljno detaljnije razloge pronaći ćete pregledavajući naše internetske stranice.
Visoka politehnička škola u Zagrebu trenutno prolazi postupak reakreditacije koji provodi Agencija za znanost i visoko obrazovanje. U tu svrhu naše visoko učilište posjetit će stručno povjerenstvo. Obvezan su dio protokola posjeta odvojeni sastanci s upravom visokog učilišta, predstavnicima nastavnog i nenastavnog osoblja i studentima.
Ljubazno Vas molimo da se u četvrtak, 21. ožujka 2013. g. s početkom u 17.00 sati (učionica U-21) u što većem broju odazovete na sastanak sa stručnim povjerenstvom koje bi željelo čuti i vaš glas.
Više o samom postupku reakreditacije možete naći na internetskoj stranici Agencije za znanost i visoko obrazovanje
Dana 21.12.2012. godine, u Europskom domu u Zagrebu, održana je svečana promocija prvostupnika Polya. Brojni uzvanici ponosno su pozdravili inženjere tehničkog menadžmenta, stručnjake koji se stečenim ekonomskim i tehničkim znanjima i vještinama podjednako snalaze u proizvodnom i ekonomskom okružju.
Pod vodstvom prof. Žarka Bošnjaka, višeg savjetnika Agencije za odgoj i obrazovanje, održana je višednevna interaktivna radionica s ciljem usklađivanja sa smjernicama Hrvatskog kvalifikacijskog okvira. Na radionici su sudjelovali naši predavači, djelatnici i studenti: Ivana Bekić, Ana Boban, Klara Lisec, Zrinka Sablić, Davor Šišmanović i Dean Šoša. Stečena znanja doprinjet će osiguravanju uvjeta za kvalitetno obrazovanje i učenje u skladu s potrebama gospodarskog razvoja.
Obogaćeni stečenim znanjem tijekom studija, te dodatnim iskustvima u renomiranim poduzećima, studenti su komisiji i svojim kolegama prezentirali poduzeća u kojima su boravili tokom 6 tjedana trajanja obvezne stručne prakse kao i svoju ulogu u poslovnim procesima navedenih poslovnih subjekata.
Poslovni subjekti u kojima su studenti boravili kako bi stečena znanja primjenili u praksi uz stručno i akademsko mentorstvo:
Uz pratnju prof. Slavka Titana studenti su posjetili najvećeg europskog ponuđača hidrauličkih crijeva i spojnih armatura spremnih za ugradnju. Partner 250 000 kupaca iz cijelog svijeta i svih branši. Vodeći u kvaliteti i servisu. Certificiran prema DIN EN ISO 9001:2000. Tvrtka je u 100 % njemačkom vlasništvu i ove godine slavi 50 godina od osnutka. HANSA-FLEX se neprestano i kontinuirano razvija od europski vodećeg ponuđača do globalnog igrača na području fluidne tehnike. Osnovane su 332 podružnice na svim kontinentima svijeta.
Kako je Republika Koreja izrasla u snažnu ekonomsku silu baziranu na tehnološkim dostignućima? Kako je ulaganje u znanost i tehnologije Korejcima promijenilo život? Koji je ključ uspjeha Koreje? U kojim segmentima Koreja može biti role model za Hrvatsku?
Odgovore na ova pitanja studenti studija Tehnički menadžment dobili su od strane nj.e. Park Seong Unga, veleposlanika Republike Koreje, na predavanju koje se održalo u četvrtak 2.2.2012. godine u dvorani III. krila IRB-a. Sudjelovanje na predavanju pod vodstvom prof. Ivane Bekić osmišljeno je kao dio praktične nastave kolegija Osnove ekonomije.
Predavanje je bilo usmjereno na razvoj Republike Koreje u posljednjih 40 godina i ulaganje u high tech industriju, odnosno proizvodnju novih materijala, mehaniku, industrijsku robotiku, bioinženjering, mirkoelektroniku, itd.
Dana 10.11.2011. godine, u sklopu kolegija Instalacije zgrada, a vezano i za kolegij Završni radovi, studenti V. semestra, u pratnji predavača dipl. ing. Slavka Titana, obišli su gradilište stambenog objekta i to u fazi izvođenja radova. Radi se o dvije stambene zgrade sa po šest stanova, na lokaciji Maksimir-Mogilska ulica. Stanovi se nude tržištu u stupnju izgrađenosti visoki roh-bau. Jedna od zgrada je u završnoj fazi te su studenti mogli vidjeti tehnologiju završnih radova kao i uređenje okoliša. Druga zgrada (prva do Mogilske) je u fazi priprema za završne radove, te su studenti mogli vidjeti izradu instalacija (plin, voda, kanalizacija i ventilacijske kanale).
