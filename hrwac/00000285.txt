Mali gradić Umag ima oko 4900 stanovnika i leži u gravitacijskom području Pula. To je ujedno i najbliži veći grad. Dijelovi koje čine mjesto Umag su sljedeći: Zambratija, Finida, Rozac, Križine, Kranzeti, Duba, Katoro, Valica, Čepljani, Babići, Galici, Punta, Punta.
Općenito
Umag, središnja turistička točka i luka na sjeverozapadu Istre, te ga se zato i naziva " Vratima Jadrana ". Satoji se od stare jezgre na poluotočiću i novijeg dijela na kopnu. Izrastao na temeljima rimskih ostataka, iz tih vremena baštini uske uličice koje daju poseban prisan ugođaj. Zanimljiva je i umaška srednjovjekovna urbana struktura koja se ljeti stapa sa živošću i toplinom mediteranskog ugođaja. Brojni hoteli, kampovi, apartmani uklopili su se u prirodni okoliš grada Umaga. rnUmaški simbol je lav, a turistički - teniski reket. O razvoju Umaga najbolje svjedoči svjetski poznat ATP tour, teniski turnir koji se upravo u Umagu održava svake godine. Umag je sa 64 teniska igrališta jedan od najvećih teniskih centara na Jadranu. U turističkom je smislu ne manje atraktivno i zaleđe Umaga, za mnoge još neotkriven prostor smješten između dvaju istarskih rijeka, Dragonje i Mirne, zaokružen savudrijsko-umaškom i novigradskom rivijerom. Suncem okupane plaže i luksuzni hoteli samo su dio turističke ponude Umaga. Zaljevi i lučice, hoteli i apartmani, obiteljski kampovi te niz zabavnih i sportskih sadržaja će pored nezaobilaznog sunca i mora, gostima pružiti savršen odmor. Alternativni vam programi nude niz sadržaja koji će obogatiti vaš boravak u Umagu. Uživajte u planinarenju, speleologiji, u vožnji biciklom, ili pak jednostavnoj šetnji. Upoznajte tajne mora, jedrite, plivajte, ronite. Područje Umaga naseljeno je od rimskog vremena. U srednjem vijeku je feudalni posjed tršćanskog biskupa. Uskim, krivudavim ulicicama i slikovitim trgovima, Umag, pokazuje tipičnu srednjovjekovnu urbanu arhitekturu. Sačuvani su dijelovi gradskog zida iz srednjeg vijeka. Barokna župna crkva Uznesenja Blažene Djevice Marije građena je u 18. st., a orgulje u njoj su iz 1776. godine.
