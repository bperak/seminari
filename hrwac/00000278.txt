kampanja Svaki propušteni poziv je propuštena prilika
Hrabri telefon predstavio je kampanju Svaki propušteni poziv je propuštena prilika, kojoj je cilj prikupiti sredstva za rad dvije istovremene linije Hrabrog telefona. Kampanju, koja će trajati do 31. ožujka 2013. godine, moći će poduprijeti građani i tvrtke slanjem SMS poruke HRABRI na 67101 (6,20 kn / sms) te putem online donacija na web stranici udruge www.hrabritelefon.hr Zbog zauzetosti Savjetodavne linije za djecu, jedine besplatne linije za djecu koja djeluje na području cijele Hrvatske, Hrabri telefon odgovori na samo jedan od četiri poziva djece i roditelja, dok ostali pozivi ostaju neodgovoreni. Stoga je cilj kampanje prikupiti sredstava za rad dvije istovremene savjetodavne linije, kako bi što više djece i roditelja, pozivatelja Hrabrog telefona, dobilo odgovarajući savjet i pomoć stručnjaka s područja zaštite djece. Kampanju su predstavile prof. dr. sc. Gordana Buljan Flander, voditeljica stručnih i znanstvenih programa Hrabrog telefona, i Hana Hrpka, predsjednica Hrabrog telefona. Važno je da dijete, koje napokon skupi hrabrosti i odluči progovoriti o problemima koje proživljava, ima lako dostupno i poznato mjesto na kojem može potražiti pomoć. Mi smo često i prvo mjesto na kojemu djeca progovore o onome što su dugo zatvarala u sebe. Udruga je intenzivno radila na promociji broja linije 0800 0800 među djecom u Hrvatskoj te istraživanja pokazuju kako 91,3 posto djece Hrvatske zna za Hrabri telefon. Sada, kada smo stekli povjerenje djece u zaštiti od nasilja i zlostavljanja, moramo učiniti sve da za pozivatelje besplatna linija bude i slobodna linija objasnila je Hana Hrpka, predsjednica Hrabrog telefona. Kao dugogodišnji partner Hrabrog telefona, podršku radu udruge i kampanji dali su i predstavnici Grada Zagreba dr. Zvonimir Šostar, pročelnik Gradskog ureda za zdravstvo i branitelje, te mr. Romana Galić, pomoćnica pročelnice Gradskog ureda za socijalnu zaštitu i osobe s invaliditetom. Promotivni spot kampanje Svaki propušteni poziv je propuštena prilika (pogledajte OVDJE) redateljice Sonje Tarokić. Partneri kampanje su Hauska Partner, Amodomio, iStudio, Grad Zagreb, Cinestar i Košarkaški klub Cibona, a Hrabri telefon je pozvao i druge tvrtke te sve građane da podrže ovu kampanju putem SMS i online donacija. Hrabri telefon će o svim novostima građane izvještavati putem FB stranice www.facebook.com / HrabriTelefon.
Ostali članci
Festival graševine i pjesme - Kutjevo 31.05. - 01.06.2013.
Festival graševine i pjesme višednevna je manifestacija koja počinje krajem travnja sljubljivanjem graševina kutjevačkih vinara u festivalsko vino. Nastavlja se punjenjem festivalskog
3. festival jagoda u Crikvenici
Rivijera Crikvenica će od 1. do 2. lipnja 2013. biti ukrašena živahnim voćnim proljetnim ruhom i mirisati na jagode. Očekuje nas treći po redu Festival jagoda, gastronomska manifestacija
Narodni roštilj uz PIK kreće 28. travnja 2013
Od 28. travnja (nedjelja) zatim svake subote sve do 08. lipnja, (osim 11. svibnja) roštiljamo, kao i prošle godine i to u šest gradova od 12:00 - 20:00 sati a za dobru atmosferu zadu
JOŠ JEDAN STRAŠNI LAV - treba našu pomoć - Mia Lana Knezović
Mia Lana Knezović iz Vukovara boluje od Lenox-Gasttautovog sindroma. Zbog bolesti ima česte epileptične napade, ne govori, ne hoda i psihomotorno zaostaje. Nakon bitke u Hrvatskoj njeni roditelji su
