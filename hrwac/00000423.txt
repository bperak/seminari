srijeda, 08.03.2006.
EKUMENIZAM
U posljednje vrijeme dosta razmišljam o ekumenizmu i što više o tome čitam, razmišljam ili o tome raspravljam, to mi se više čini da je rijeć o još jednoj od onih lijepih ideja koje se prije ili kasnije pokažu posve promašenima i besmislenima.
Nisam protiv zajedništva i jedinstva. Suprotstavljam se svakom sukobu izmedju vjera ili krščanskih denominacija. Međutim, jedno je govoriti o jedinstvu svih krščana, a nešto sasvim drugo o jedinstvu među pripadnicima različitih vjera.
Krščani svakako trebaju biti jedinstveni, jer su sve podjele koje imamo odstupanje od Božjeg plana za njegov narod.
Postavlja se mnogo pitanja: Što s njima? Kako imati jedinstvo s njima? Kako imati dobar suživot, a ne učiniti kompromis sa istinom?
S druge strane, krščanstvo je nenametljivo, ali hrabro i ustrajno posvjedočiti drugima istinu. Krščanstvo je, također, nakon toga poštivati nečije pravo na izbor. Krščanstvo je i svjedočiti drugima svojim primjerom. Također, krščanstvo je i ljubiti one koji su drugačiji od nas. Krščanstvo je zapravo: služiti Bogu onako kako On to od nas želi - ponizno, u ljubavi, u Duhu i istini.
Za to nam ne treba ekumenizam. Ne trebaju nam šarene parade ni velikodostojnici koji se pred kamerama drže za ruke, a nakon toga ' ognjem i mačem ' provode pravdu po svijetu. Umjesto toga trebaju nam iskreni i ponizni ljudi koji će pružiti ruku iskrenog prijateljstva i uvažavanja čak i onda kada nam nije uzvraćeno uvažavanjem i ljubavlju.
Međutim, to je istovremeno nešto o čemu uglavnom samo pričamo. Imamo li snage i volje okušati se u tome?
