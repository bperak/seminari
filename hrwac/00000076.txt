Liječenje se provodi uređajem Neocontrol System, odnosno izvantjelesnom magnetskom inervacijom. To je prvi uređaj u Hrvatskoj i predstavlja najnoviju metodu u liječenju inkontinencije. Metoda se vrlo uspješno koristi u SAD-u i velikim centrima u Europi. Sada i građani Hrvatske i Zagreba imaju mogućnost korištenja ove nove metode liječenja. 
Izvantjelesna magnetska inervacija zasniva se na osnovnom Faradayevom zakonu magnetske indukcije. Faraday je otkrio da se mišićne kontrakcije mogu pokrenuti djelovanjem različitih magnetskih polja. Živci i mišići imaju prirodnu električnu aktivnost. Moguće je pokrenuti prirodnu aktivnost živaca i mišića upotrebom magnetskog djelovanja. Magnetsko polje prolazi kroz tkivo lagano i djeluje i kroz slabije provodljive medije kao npr. kosti. Magnetska stimulacija nije umanjena tkivom, kožom, kostima ili potkožnom masti. 
NeoControl terapija upotrebljava se kod žena koje pate od stres, urgentne i mješovite inkontinencije. NeoControl terapija je bezbolna, neinvazivna magnetska stimulacija mišića zdjelice s ciljem jačanja slabe muskulature i obnavljanja neuromuskularne kontrole. 
Upotreba ExMI aparata je jednostavna terapija za inkontinenciju koja minimalno opterećuje bolesnika. Bolesnik sjeda potpuno obučen na specijalnu stolicu u kojoj se nalaze elektromagneti. Elektromagnetsko polje djelovanja je veličine ananasa. Kada se bolesnik nalazi iznad magnetskog polja djelovanja mišići i živci zdjelice potaknuti su na stimulaciju. Terapija se sastoji od 12 do 16 polusatnih tretmana dva puta tjedno. Intenzitet elektromagnetskog djelovanja određuje se individualno i ovisi o pojedinačnoj osjetljivosti. Tretman mora biti ugodan i bezbolan. 
Prednosti ExMI-a 
neinvazivna metoda 
bezbolna metoda 
uspješna metoda 
ambulantna metoda 
Napravljene su mnoge studije o djelovanju ExMI terapije. Dokazale su uspješno djelovanje na urinarnu inkontinenciju. Bolesnici su podnosili dobro terapiju i nisu imali značajnije popratne poteškoće terapije. Najbolji rezultati su se pokazali kod tretmana urinarne inkontinencije, kronične zdjelične boli i poremećaja potencije. Pokazano je da se smanjuje broj nevoljnih bježanja mokraće, upotreba uložaka ili pelena i količina mokraće u pomagalima. Također značajno se povećava kvaliteta života. 
Inkontinencija (nevoljno ispuštanje mokraće) je veliki javnozdravstveni problem. Svaka žena između 30 i 59 godine imala je bar jedno iskustvo s nevoljnim bježanjem mokraće. Produljenje životne dobi povećava broj ljudi s problemima inkontinencije. 
