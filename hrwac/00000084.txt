Ukrajina 
Marijini obroci započeli su 2005. godine s radom u Ukrajini, gdje podržavaju projekte pomoći djeci na ulicama Harkova i Odesse te hrane 83 djece 
Djeca koja žive na rubu 
Prema nekim procjenama, na ulicama Ukrajine živi oko 3 milijuna djece. Mnoga od njih žive u podzemnom svijetu cijevi i tunela ispod većih gradova. Ta djeca vrlo često trpe hladnoću, glad, nasilje, iskorištavanje, ali i strašnu usamljenost. 
Projekt pomoći djeci s ulica Harkova 
Marijini obroci podržavaju projekt pomoći u Harkovu. Minibus prolazi kroz grad i dijeli hranu, prvu pomoć te savjete djeci koja žive kao beskućnici u tom gradu. Prva je faza u tom kontaktu sprijateljiti se s njima i ispuniti njihove osnovne potrebe. U drugoj fazi poziva ih se u Dnevni centar gdje mogu dobiti potrebnu podršku i priliku za stjecanje osnovnog obrazovanja. Osim što dobiju hranu, djeca se tamo mogu istuširati i sastati s odvjetnikom i / ili psihologom. Na taj način pokušavamo doprijeti do djece i mladih ljudi koji se nemaju kome drugome obratiti za pomoć. 
U Odessi se Marijini obroci dijele djeci koja borave u stambenoj jedinici Put kući i djeci koja tu jedinicu koriste kao privremeno sklonište. Otprilike 40 djece redovito ima koristi od ovih aktivnosti, dok još mnoga druga te mogućnosti koriste povremeno. Životi djece na ulici su nepredvidljivi zbog čega je do njih teško doprijeti i jako puno truda se ulaže u izgradnju odnosa s tom djecom. 
