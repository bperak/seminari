PREHRANA
Zašto psi i mačke jedu? zbog ENERGIJE Energija se u organizmu neprestano troši i obnavlja. Ta izmjena tvari i energije naziva se metabolizam. U jetri se hranjive tvari iz hrane pretvaraju u glukozu. Glukoza služi kao izvor energije za stanice organizma. Hrana kojom se psi i mačke hrane treba biti prilagođena njihovim prehrambenim navikama, građi njihovog probavnog trakta i metabolizmu ishrane životinjskim tkivima. Prije nego su psi postali domaće životinje, njihova glavna hrana bilo je meso. I danas je meso najvažniji izvor hranjivih tvari za pravilan razvoj i zdrav život svih pasmina pasa.
Psi su mesojedi. Bez obzira na veličinu, oblik ili pasminu u svakom se psu mogu jasno vidjeti obilježja i značajke njihovog pretka vuka. Zubalo je specijalizirano za hvatanje i usitnjavanje mesa. Snažni mišići koji zatvaraju vilicu imaju snagu kojom se može zdrobiti kost. Veliki i jaki očnjaci, dubokih korijena savršeni su za hvatanje i trganje plijena a oštri kutnjaci klize jedni uz druge i odvajaju meso od kosti, poput noža. Psi površno žvaču, jer njihovi predci u prirodi nisu imali mnogo vremena za jedenje plijena, ali zato imaju vrlo kiseli pH želuca. Njihov probavni sustav savršeno je razvijen za probavljanje mesa. Probavni trakt je kratak, tek 5 do 6 metara za razliku od trakta biljojeda koji je dug i do 40 metara. Bjelančevine životinjskog porijekla mesojedima su neophodne za izgradnju mišića koji čine više od 40 % njihove tjelesne mase. Isto tako, potrebne su za izgradnju zdrave kože i sjajne dlake. Više od 30 % dnevno konzumiranih bjelančevina koristi se za njihovu izgradnju. Sve to jasno ukazuje da psi za zdrav i kvalitetan život, kao glavni izvor bjelančevina, trebaju meso.
NAJČEŠĆE POSTAVLJANA PITANJA ISTINE I MITOVI
1. Da li hrana Eukanuba uzrokuje crvenilo dlake kod kućnih ljubimaca?
Ponekad se boja dlake kućnih ljubimaca zna promijeniti. Promjena se najviše uočava kod pasmina s crnom bojom dlake, koja poprimi crvenkastu boju. Može zahvatiti cijelo tijelo ili pojedine dijelove: bokove, rep ili glavu. Može se pojaviti samo na vrhu, na jednom dijelu ili po cijeloj dužini dlake. Uzrok ovoj pojavi nije znanstveno dokazan. Ali neki uobičajeni činioci poznati su kao uzročnici promjene boje dlake:
Kako bi što bolje razumjeli ovu pojavu, potrebno je znati kakav je normalan razvoj dlake. Dlaka raste u ciklusima. Svaki ciklus rasta dlake sastoji se od perioda u kojem je dlačni folikul aktivan te dlaka raste i od perioda mirovanja, kada dlaka samo stoji u foliklu kao tzv. mrtva dlaka. Ona s vremenom otpadne. Na ciklus rasta dlake utječu mnogi faktori kao što su temperatura okoline, količina svijetlosti, prehrana, opće zdravstveno stanje i hormonalni status životinje. Rast dlake na tijelu psa izgleda kao mozaik što bi značilo da se susjedni dlačni folikli ne nalaze u istoj fazi ciklusa. Tako na nekim mjestima istovremeno raste nova dlaka dok na drugom mjestu na tijelu upravo ispada ona stara. Svakoj pojedinoj dlaci potrebno je šest do osam tjedana da izraste. Slijedeća je faza mirovanja koja traje nekoliko mjeseci. Nakon te faze dlaka ispadne i napravi mjesto novoj dlaci. Boja dlake je pasminska oznaka, a ovisi o vrsti i količini pigmenta - melanina kojeg su proizveli melanociti u bulbusu dlake. Melanin dolazi u dva oblika:
eumelanin tamni pigment koji se nalazi u tamnoj i smeđoj dlaci feomelanin svjetliji pigment koji se nalazi u riđoj i žutoj dlaci
Kombinacije ovih dvaju pigmenata daju karakteristične boje dlake od crne, smeđe, crvene do žute.
Do promjene u boji dlake može doći na dva načina. Sustavni čimbenici mogu uzrokovati promjenu u boji dlake dok je ona još u dlačnom folikulu (npr. promjene u stanicama koje proizvode pigment). U tom slučaju promjena na dlaci se očituje od površine kože prema vrhu dlake. Dužina promijenjene boje na dlaci ovisi o dužini trajanja promjene u stanici. Ako npr. promjena traje dva tjedna, promijenjena boja dlake biti će vidljiva kao jedna traka na dlaci. Pošto su pojedine dlake na tijelu u raznim razvojnim fazama, promijenjena boja biti će raspršena po cijelom dlačnom pokrovu na raznim visinama pojedinih dlaka. Da bi takva promjena u boji dlake nastala ili nestala, potrebno je nekoliko tjedana, čak mjeseci. Pošto dlake stalno negdje po tijelu rastu, negdje miruju a negdje ispadaju, za očekivati je da se ova promjena u boji dlake neće vidjeti po cijelom tijelu, već samo na onim mjestima na kojima su dlake rasle u vrijeme trajanja promjene u stanicama. Boja dlake koja je u to vrijeme bila u fazi mirovanja, neće biti promijenjena.
Drugi način promjene u boji dlake dešava se nanošenjem određenih tvari sa vanjske strane dlake. Te tvari nanosi vlasnik životinje, izlučuju se iz kože psa ili ih pas lizanjem nanese na dlaku. U tom slučaju, promjena boje vidljiva je po cijeloj dužini dlake, na određenom području primjene. Starenje dlake također može uzrokovati promjenu boje. Kada se faza mirovanja bliži kraju i dlaka se sprema da ispadne, crne se dlake znaju obojiti crvenkasto ili crvenkasto - smeđe. Ta promjena nastupa na vrhu dlake, dok ostali dio ostaje crn. U nekim primjerima, kada se dlaka iz nekog razloga zadrži dulje vrijeme prije ispadanja, obojiti će se cijela dužina dlake. Kad psu ispadne dlaka, ispasti će i ta crvenkasta, a nova koja naraste imati će uobičajenu boju.
Sunčeva svjetlost također utječe na promjenu boje dlake i to po vrhovima. Unutrašnjost dlačnog pokrivača tj. dio dlake uz kožu ostaje nepromijenjene boje. Boju dlake mogu promijeniti i lokalno primijenjene kupke ili šamponi koji sadrže insekticide. Učinak tih sredstava vidljiv je na svim prirodnim bojama dlačnog pokrivača, ali najvidljiviji je kod pasa bijele i svijetle boje dlake. Ako je uzrok promjene boje naneseno sredstvo, promjena će biti vidljiva po cijeloj dužini dlake i po cijelom dlačnom pokrivaču. Iste promjene može uzrokovati i prečesto kupanje i sušenje sušilom i razni preljevi za intenzitet boje.
Kod pasa s bijelom bojom dlake, posebno kod pudla i vestija, često se javlja crvenilo dlake oko očiju, njuške i oko spolovila. Boja dlake može se promijeniti i zbog lizanja dlake kao posljedica alergijskih reakcija ili nekih dermatoloških problema. Promjenu boje izaziva porfirin iz suza i sline, koji izložen svjetlu pocrveni.
Pomanjkanje bakra može uzrokovati hipopigmentaciju dlake koja se manifestira kao crvena ili siva boja dlake. Ali nedostatak bakra prate i drugi simptomi, kao što su anemija, rane na koži, pojava grube dlake i dlake bez sjaja. Anemija zbog pomanjkanja bakra, na kraju uzrokuje kliničku bolest. Kada bi u hrani za pse nedostajalo nekih osnovnih tvari ili bi ih bilo previše, pogođeno bi bilo više tjelesnih sistema. Razvili bi se i drugi klinički znaci, ne samo promjena u boji dlake.
Iako postoji mišljenje da neke vrste namirnica koje se upotrebljavaju pri izradi hrane za pse, mogu uzrokovati crvenilo dlake kod pasa, do danas nema naučnih dokaza koji bi to potvrdili. Vjeruje se, da srž repe i vlakna koja se često koriste u psećoj hrani uzrokuju crvenilo dlake. To nije točno. U izradi hrana Eukanuba koristi se srž koja se dobiva od šećerne repe nakon uklanjanja šećera a ta repa je bijele boje.
Svi do sada poznati primjeri crvenila dlake koji su bili ispitani, pokazali su da do promjene nije došlo zbog prehrane, već zbog drugih dokazanih razloga. Radilo se ili o izloženosti sunčevim zrakama, šamponima s insekticidima, obojenju s porfirinom, prisutnosti starih još ne ispalih dlaka ili dermatoloških oboljenja.
Jedan od mitova je i utjecaj hrane na ponašanje životinja. Neki vlasnici pasa, uzgajivači, pa čak i veterinari vjeruju da psi prebrzo rastu i imaju probleme s kostima, probleme s kožom, ili su agresivniji i aktivniji ako jedu hranu s više mesa, odnosno bjelančevina životinjskog porijekla (26 30 %). To je mit koji se vjerojatno nadovezuje na ponašanje predaka današnjih pasa, koji su bili agresivni lovci. Ništa od navedenih problema nije nikad dobilo znanstvenu potvrdu. Upravo suprotno - objavljene studije pokazuju da visoke količine životinjskih bjelančevina: ne uzrokuju probleme s kostima kod pasa u razvoju ne potiču agresiju niti hiperaktivnost ne uzrokuju probleme s kožom ne uzrokuje zatajenje bubrega kod starijih pasa i mačaka
Bjelančevine su izuzetno važne hranjive tvari potrebne za izgradnju mišića, srca, kože i dlake (dlaka je 95 % bjelančevina) i imunološkog sistema (antitijela). Potrebe su povećane u fazi rasta, kod radnih pasa i pasa izloženih dodatnim opterećenjima (skotnost, laktacija). Stariji psi i mačke također trebaju veće količine bjelančevina kako bi očuvali svoju mišićnu masu. Za mesojede, bjelančevine životinjskog porijekla osiguravaju bolji profil amino kiselina (građevnih tvari bjelančevina) nego bjelančevine biljnog porijekla (npr. kukuruzni gluten, soja, pšenični gluten) i imaju višu biološku vrijednost. Svi Eukanuba i Iams proizvodi za pse i mačke formulirani su isključivo s visoko kvalitetnim bjelančevinama piletine, ribe, jaja ili janjetine. Ove hranjive tvari najviše kvalitete za metabolizam pasa i mačaka, visoko su probavljive i izuzetno ukusne. Današnji psi i mačke su mesojedi, kao i njihovi davni predci i kao takve ih treba hraniti. Oni trebaju meso a ne žitarice kao glavni izvor bjelančevina.
3. Da li naši ljubimci jedu neobične predmete, travu ili izmet, zato što im u prehrani nedostaju određene tvari vitamini, minerali?
KOPROFAGIJA I PIKACIZAM
Koprofagija je pojava kada životinja jede svoj ili tuđi izmet. Česta je kod pasa, a može se javiti i kod mačaka.
Pikacizam je pojava strasne žudnje za gutanjem neobičnih predmeta kao što su blato, kamenje, drvo, trava, vuna, papir i slično.
Uvriježeno je mišljenje da psi koji pribjegavaju ovim pojavama imaju nedostatnu prehranu ili nedovoljno izlučuju enzim gušterače. Suvremena istraživanja ne podržavaju tu teoriju, iako do danas još nisu utvrđeni pravi uzroci.
Ovaj oblik ponašanja smatra se karakterističnim za lešinare. U nekim krajevima svijeta psi su korišteni za uklanjanje izmeta iz naselja i smatralo se potpuno normalnim oblikom ponašanja. Isto tako kuje jedno vrijeme čiste svoju štenad i jedu njihov izmet. Na taj način osiguravaju higijenu legla i prikrivaju miris, čime štite leglo od potencijalnih grabežljivaca. Ako je majka previše ' ' revna ' ' zna se desiti da štenad kopira majčino ponašanje. Ono obično prestane nakon odbića.
Obadvije pojave, koprofagija i pikacizam smatraju se problemima ponašanja. Večina životinja to čini iz dosade, zbog stresa, tjeskobe ili oponašaju druge životinje. Iako ova ponašanja većinom nisu škodljiva, kod nas su društveno neprihvatljiva i ponekad mogu imati teže posljedice. Postoje načini da ih pokušate spriječiti:
Počistite za svojim psom odmah nakon što je obavio nuždu
Preusmjerite njegovu pažnju s igračkama ili drugim aktivnostima. Bavite se sa svojim psom, šećite, ne dopustite da im bude dosadno.
Spriječite stresne situacije.
Uklonite predmete koji mogu izazvati problem i ne dopustite da takvo ponašanje pređe u naviku.
