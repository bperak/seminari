Osvoji mega-popularne e-knjige Rhonde Byrne: " Tajna " (na hrvatskom jeziku) i " Magic " (na engleskom) ako pročitaš ovaj članak do kraja 
Nagradu možeš osvojiti na jedan od dva načina: Unutar ovog članka nalaze se linkovi za besplatni pristup ovim e-knjigama. Pročitaj do kraja i naići ćeš na nagradu Pošalji e-mailom link na ovaj članak (uz nekoliko toplih riječi preporuke) trima osobama nama i šaljemo ti ovu nagradu. 
Čarolija zahvalnosti 
Lijek za sve Ovaj članak otkriva jedan od sastojaka najboljeg lijeka na svijetu. Ostale sastojke možeš dobiti ovdje »
Zahvalnost je čarobna vrlina koja rehabilitra naš odnos prema stvarima, bićima i odlikama koje posjedujemo. Posebno je zaslužna za razinu naše sreće i uspjeha, jer usredotočivanjem na sve ono na čemu možemo biti zahvalni, po prirodnim zakonima privlačimo još više toga na čemu možemo biti zahvalni. U nestašici, dok mediji jačaju naš osjećaj da nemamo dovoljno, zahvalnost je čarobni štapić koji odvraća naš pogled od svega onog što nemamo prema svemu onom što imamo i što nam je dragocjeno. Tim preokretom uspostavljamo ravnotežu i pozitivan stav koji dovode do sreće i uspjeha. 
Sposobnost čovjeka da osjeća zahvalnost jedan je od ključnih elemenata sreće i uspjeha. Čovjek pati onoliko koliko ne umije osjećati zahvalnost. Kad smo zahvalni, onda otkrivamo i potvrđujemo vrijednost onoga što nam je dano kao i one koji su nam to priskrbili, od majke prirode i Boga, preko drugih do sebe samih. Nije toliko važno kome zahvaljujemo koliko je važno da zahvaljujemo. Važno je za našu osobnu sreću i uspjeh. U nastavku otkrivamo zašto i kako. 
" Zahvalnost nije primarno odnos prema određenim osobama; to je stav bića prema cijelom svijetu. " - Talidari 
Bez obzira kome je u nekom trenutku zahvalnost usmjerena, zahvalnost se razvija kroz praksu. Ne ograničavajući zahvalnost samo na blagodati, već pokazujući je i prilikom nedaća, omogućavaš da zahvalnost neometano jača u tebi i da svoje vrijeme provodiš više radujući se nego gunđajući. 
Znati reći hvala, znači prihvatiti druge i priznati njihovu vrijednost, a ne samo mane. To je umijeće kojim se mogu pohvaliti plemeniti među nama. Oboružani ovom vrlinom možemo pridobiti mnoge dobre ljude i ukrotiti mnoge zloduhe te tako značajno uvećati svoje šanse za postizanje svojih snova. 
Prema tome, kad primijetiš da netko ima slabosti, umjesto da mu prigovaraš ili ga ogovaraš, nastoj mu prije svega ukazati na njegove dobre strane kroz zahvalnost. To je pravi put do pridobivanja njegovih simpatija kako bi mu potom u odgovarajućem trenutku mogao / la ukazati na načine kako da se riješi svojih slabosti ili mana. Ništa se neće popraviti napadima, nego podrškom. 
Kad prihvatimo život kakav on jest, u svoj njegovoj raznolikosti i složenosti, tek tada smo u stanju uistinu se radovati životu i osjetiti zahvalnost zbog te radosti i svakog proživljenog trenutka, kakav god on bio. 
Ako si kao većina u nas, sigurno si više nezadovoljan / na nego zadovoljan / na svojim životom. Ako si kao većina, onda sigurna znaš i krivce za to, od Vlade do članova obitelji. Istina, mnogi nam zagorčavaju naš život, no to je zato što im to dopuštamo ili zato što smo i sami krivi (po zakonu uzroka i posljedica žanjemo ono što sijemo). No, postoji način kako izaći na kraj s nezadovoljstvima i privući više zadovoljstva u život - zauzeti stav zahvalnosti. To znači više vremena provoditi u osjećaju zahvalnosti za sve što imamo i jesmo, a manje vremena u razmišljanju o tome što nam sve nedostaje ili ne ide od ruke. 
" Trebamo drugima zahvaljivati, bilo zato što su dobri bilo zato da bi dobrima postali " Talidari 
Zahvalnost ne bi trebala biti samo posljedica, nego i uzrok. Drugim riječima, ne bismo trebali zahvaljivati samo kad nešto dobijemo, nego i zahvaljivati da bismo nešto dobili. Svojom zahvalnošću zaslužujemo mnoga dobra. Dakle, nismo samo zahvalni jer smo namireni, već smo namireni jer smo zahvalni. Ne možemo biti zahvalni jedino onda kada nismo u skladu sa svojom istinskom prirodom, kad zapostavljamo svoju dušu. Bez obzira na životne okolnosti, čim nahranimo svoju dušu i povežemo se s prirodom (svojom unutarnjom i vanjskom), zahvalnost dolazi sama od sebe. A potom i sve ostale prirodne posljedice kao što su sreća i uspjeh. 
Kad je netko sjeo s tobom i podučio te važnosti i dobrobitima zahvalnosti? Kod većine je to preskočeno u odgoju i obrazovanju. Naravno, događalo se da su nas prekoravali što smo nezahvalni i " naređivali " da trebamo biti zahvalni, pa otprilike znamo da je zahvalnost nešto što je potrebno. No, u većini slučajeva imamo osjećaj da je to potrebno onome tko želi da mu budemo zahvalni. Nismo svjesni koliko je vrlina zahvalnosti ključna za postizanje osobnog blagostanja, zdravlja, ljubavi i ostalog. O tome je ovdje riječ. 
Roditelji, imate li nezahvalnu djecu? Na koga su se ugledali? Imate li se običaj često žaliti i kukati, a manje hvaliti? Jeste li zahvalni svojoj djeci? Ili samo očekujete da oni budu vama zahvalni? Ako ne pokazujete svoju zahvalnost, nego je samo očekujete, djeca se nemaju na koga ugledati. Rješenje: pokazujte svojoj djeci koliko ste im zahvalni za sve, pa će htjeti još više biti dostojni vaše zahvale i pohvale. I ne samo to, postat će sve više zahvalni i vama. 
" Što više prepoznajete i izražavate zahvalnost za stvari koje imate, to ćete više imati stvari na kojima trebate biti zahvalni. " Zig Ziglar 
Bit je u tome da zahvalnost privlači još više toga na čemu možemo biti zahvalni. Time što smo zahvalni povećavamo svoje šanse da pridobijemo i mnogo toga drugoga za što imamo razloga biti zahvalni. 
" Zahvalnost privlači našu pažnju svemu dobrom u životu. Umnogostručuje nam blagoslove. Kada radosno izrazimo poštovanje, zahvalnost nam otvara srce i omogućuje nam da iskusimo još više ljubavi... S takvim stavom - koji zrači iz vas i dodiruje sve i svakog - dobro ć e vam se neminovno vratiti i to umnogostručeno. " - www.bolji-zivot.hr 
Zahvalnost je prirodni izraz srca prepuna ljubavi. Gdje je ljubav na prvom mjestu, tamo nema ogorčenja, već u prvom redu svjesnost o divoti i poukama u svim situacijama i u svim ljudima, bilo da nas maze ili gaze. Sva velika ljudska ostvarenja su nastala upravo iz svladavanja prepreka i tegoba, a ne iz njihova izbjegavanja. Stoga trebamo biti zahvalni i kad nas spopadnu nevolje, jer su one sito i rešeto koje nas rafinira. 
Zahvalnost proizlazi iz svijesti obdarenosti. Mnogo toga uzimamo zdravo za gotovo, misleći da se podrazumijeva. Nismo svjesni koliko smo sretni što imamo sve ono što većina u svijetu nema. Tek kad nešto izgubimo, postajemo svjesni kako to nismo dovoljno cijenili i na tome bili zahvalni dok smo to još imali. Ne čekaj da te pogodi neko zlo, nego budi zahvalan / na kako bi to zlo izbjegao / la. Kroz osvještavanje svega što imamo i što jesmo pronalazimo razloge za osjećaj zahvalnosti a time i sreće, što dovodi do uspjeha, zdravlja i svega ostalog. Kroz zahvalnost se još više razvija svijest o tome koliko smo u stvari obdareni, nasuprot svjesnosti o svemu čime nismo obdareni. 
Zahvalnost je stvar čistoće duha. Što je netko plemenitiji i mudriji, to je zahvalniji. Sve što imamo i jesmo zahtijeva zahvalnost. 
Ljudi čija su srca puna zahvalnosti i uvažavanja su istinski lijepi. 
Neprijelazni glagol zahvaliti znači ' izraziti zahvalnost komu za što ', npr. zahvaliti na danu povjerenju, zahvaliti komu na lijepim riječima. Povratni oblik zahvaliti se upotrebljava se u značenju ' ljubazno ne prihvatiti ili odbiti što ', npr. zahvaliti se na ponuđenoj suradnji znači ' ne prihvatiti ili odbiti suradnju '. Povratni oblik zahvaliti se ne treba upotrebljavati kada želimo izraziti zahvalnost. Pogrješno je: Zahvaliti se publici na podršci; Zahvaljujem se svima koji su mi pomogli, Pravilno je: Zahvaliti publici na podršci, Zahvaljujem svima koji su mi pomogli. Paronimi 
Pridruži nam se 
Pokrovitelji 
Budite zahvalni da još uvijek nemate sve što želite, jer čemu biste se onda radovali? 
Budite zahvalni za teška vremena, jer to vam je prilika za jačanje duha 
Budite zahvalni ako ste fizički sputani, jer to vam daje priliku da osnažite 
Budite zahvalni za svaki novi izazov, jer kad ih prebrodite bit ćete ponosni na sebe i imat ćete priliku izgraditi svoj karakter 
Budite zahvalni i za greške koje činite jer one vam pružaju iskustvo i priliku da nešto novo naučite 
Budite zahvalni ako ste umorni i iscrpljeni, to znači da ste taj dan nešto napravili i promijenili 
Lako je biti zahvalan za dobre stvari, ali oni koji su zahvalni i u teškim trenucima uistinu će živjeti ispunjenim životom. 
Zašto je važno biti zahvalan pa čak i za životne izazove 
Kroz zahvalnost su nam moguće stvari koje nam inače ne bi bile dostupne. Nitko ne voli nezahvalne ljude. Kad pokazujemo svoju zahvalnost, motiviramo druge da budu susretljiviji prema nama. Osim toga, kad se odlučimo za zahvalnost umjesto za neku drugu negativnu emociju, tada osjećamo mir umjesto tjeskobe, nerviranja i stresa. Zato je zahvalnost važnija za nas osobno nego za one kojima smo zahvalni. 
RAZLOZI ZA ZAHVALNOST: Nemaš razloga za zahvalnost? Ako misliš da nitko nije vrijedan tvoje zahvalnosti, onda znaj da zahvaljivati trebaš za svoje dobro, a ne za tuđe. 
Kad bi se sve u životu odvijalo glatko, tada ne bismo mogli postati ljudi od integriteta i čvrstog karaktera. Svladavanjem bolnih poraza i prepreka možemo ostvariti slatke pobjede i trijumfe kojima ćemo se uvijek ponositi i rado ih se sjećati. To je ono što život čini uzbudljivim i zanimljivim. Oni koji se potrude savladati teškoće, razvijaju se kao ljudska bića i napreduju u uspjehu u životu. Stoga možemo biti zahvalni i za gorka iskustva kad znamo da nam ona donose pouke i snagu. 
Život bez zahvalnosti je gorak život, bez prave radosti i s puno ogorčenja. Mi trebamo zahvalnost ma koliko god neki mislili da je ne trebaju. Trebamo je od drugih i trebamo je drugima dati. Nešto ili netko ne treba biti savršen da bismo na tome ili njemu / njoj mogli biti zahvalni. Glavno da smo zahvalni. Prema tome, ne očekuj bezgrešne osobe, ne traži savršenstvo, nego budi svima zahvalan / na. 
Ako zauzmeš stav zahvalnosti u životu, čekaju te promjene na bolje u gotovo svim aspektima života: 
Zdravlje - zahvalnost te čini otpornijim na bolesti. Većina bolesti je uzrokovana psihosomatskim faktorima. Kad smo obuzeti bilo kojom suprotnošću zahvalnosti (žaljenje, kukanje, prigovaranje, ogovaranje, krivnja, okrivljavanje, kritiziranje, ljutnja, frustracija, pesimizam, netolerancija, arogancija...), u našem tijelu se stvaraju energetske blokade koje uzrokuju pad imuniteta pa time i mnoge bolesti i poremećaje. Ako umjesto da osjećamo ogorčenost ili bilo koju drugu negativnu emociju prema nekome, osjećamo zahvalnost, onda se energetske blokade otklanjaju pa je cirkulacija kisika, krvi i ostalih tekućina nesmetana, što donosi zdravlje. 
" Kad povjeriš svoju nevolju susjedu, daruješ mu dio svojega srca. Ako je u njega velika duša, zahvaljuje ti; a ako je malena, omalovažava te. " - Kahlil Gibran 
Međuljudski odnosi - Zahvalnost gradi i učvršćuje naše odnose s okolinom; ona popravlja porušene mostove. Njegujući stav zahvalnosti prema drugima ne samo da pružaš dobar dojam o sebi, nego pružaš i uvjete da i drugi pokazuju više zahvalnosti prema tebi. Kad si zadnji put voljenoj osobi rekao / la koliko si mu / joj zahvalna za neke stvari? Lako je prigovarati, kritizirati, okrivljavati, " olakšati si dušu " time da svoja opterećenja svalimo na druge. To radimo skoro svaki dan. Onda moramo svaki dan i pokazati zahvalnost. U protivnom nema ravnoteže i odnos zapada u krizu. U kriznim situacijama s ljudima, a pogotovo s onima najbližima, imamo običaj fokusirati se samo na ono što je loše u drugoj osobi, na mane. Kako bi se konflikt razriješio, potrebno se barem 51 % vremena, koje provodimo u razmišljanju i osjećanju vezano uz tu osobu, svjesno prisjećati njezinih vrlina. Kad se prisjetiš i dobrih strana te osobe bit će ti lakše prizvati toleranciju, praštanje, suosjećanje i slično i nećeš biti toliko opterećen (a) negativnim mislima i emocijama. 
Bogatstvo - zahvalnost nam omogućava pogled na svijet koji je ispunjen pozitivnim mislima i osjećajima, jer se njome usredotočujemo na pozitivnosti umjesto na negativnosti. Na taj način uz pozitivnu vibraciju privlačimo još više pozitivnosti u svoj život za koje ćemo moći biti zahvalni. Ljudi koji su zahvalni već u samom startu imaju bolje izglede od prosječne, mrzovoljne osobe da nađu posao ili da dobiju povišicu. Zahvalnošću poboljšavamo svoje raspoloženje, a samim time i svoje poslovne izglede. Razmišljanje o svim onim stvarima za koje smo zahvalni stvara osjećanje sreće, a sreća je glavni ključ uspjeha. 
Sreća i uspjeh - zauzimanjem stava zahvalnosti preuzimamo odgovornost a time i moć nad svojim životom. Onaj tko je više zahvalan a manje ogorčen, sretniji je, zrači pozitivnom energijom, pa time ima više izgleda za uspjeh na svim poljima. 
Mir i sloboda se mogu postići samo ako smo slobodni od očekivanja, uvjerenja, strahova i ostalih zloduha. Prava zahvalnost može ukrotiti ove zloduhe. Prava sloboda je oslobođenje od svih napasti i nametnutih želja. Kad smo zahvalni, svjesni smo da već imamo i jesmo sve što nam u ovom trenutku treba, pa stoga možemo uživati u miru i slobodi. 
Gajiti osjećaje zahvalnosti je važno za preobražaj drugih osoba. Nema te voljene osobe koja nam s vremenom neće kad-tad nešto skriviti. To je prirodan proces izmjene polariteta. Najlakše je nekome tko nam je skrivio zamjeriti, predbacivati, prigovarati, ogovarati, mrziti, osvetiti se i kazniti. No, tko ima što od toga? Nitko ništa. Mi smo puni gorčine, bijesa, nemira, zdravstvenih tegoba itd., a druga osoba time nije ništa naučila, osim možda to da je loše to što je učinila (što je vrlo vjerojatno već i znala). Ako umjesto toga pokažemo toj osobi da nismo kao ona, nego da smo puno bolji jer imamo u sebi dovoljno zahvalnosti, ljubavi, suosjećanja, praštanja, mira i svega ostalog, onda je to poticaj da ta osoba uvidi svoju grešku, da nas zamoli za oprost i da to više nikad ne učini. Sve to ne bismo postigli da smo postupili na degradirajući način predbacivanjem, prigovaranjem, ogovaranjem i sličnim postupcima. 
Preporučujemo 
Zahvalnost Da sam umrla u djetinjstvu ne bih znala kuda vode bijele stranputice oko srca rasprostrte. Da sam umrla na tvojim rascvjetalim grudima o ružo ljubavi ružo putenosti ne bih znala kako prostor ohrabruje, kako je beskrajno privržena samoća. - Vesna Parun 
KAKO RAZVITI ZAHVALNOST 
Zahvalnost se ne treba temeljiti na osjećajima, već na vlastitom izboru. Ako osjećaš nelagodu što trebaš biti zahvalan / na, jer misliš da nemaš na čemu biti zahvalan / na, stavi osjećaje po strani i upotrijebi razum, upotrijebi izbor i slobodnu volju. Kao kapetan svoga broda upravljaj svojim emocijama umjesto da one upravljaju tobom. Ti nisi tvoje emocije, već si više od toga - duša koja ima tijelo, emocije i razum da joj služe, a ne da njome gospodare. 
Prema popularnoj znanosti znamo da pozitivne misli donose pozitivnu stvarnost. Mnogi shvaćaju da bi par minuta pozitivnog afirmiranja tu i tamo trebalo donijeti pozitivne rezultate. I onda se razočaraju kad im pozitivne afirmacije, kreativne vizualizacije i slične tehnike ne pomažu. Evo zašto: 
Dnevno smo budni najmanje 15 sati. Ako od tih 15 sati samo 15 - ak minuta dnevno koristimo neku tehniku za obavijanje svojih misli, riječi i djela u pozitivne vibracije, a ostalih preko 14 sati provedemo u stresu, brigama, ljutnji, strahu, kukanju, ogovaranju, frustraciji, pesimizmu, kritiziranju, okrivljavanju, prigovaranju, sumnjičenju, nadmetanju, nametanju, netoleranciji, varanju, aroganciji i sličnim negativnim mislima i emocijama, onda nije ni čudo da na sebe privlačimo negativnosti. 
Dakle, nikakva tehnika ti neće pomoći ako je koristiš samo kratko vrijeme a preostalo vrijeme i dalje misliš, osjećaš i radiš suprotno. Ne treba ti tehnika nego vrlina. Ono što ti treba jest životni stil koji privlači pozitivnosti u tvoj život, bilo financijski, zdravstveno, na polju međuljudskih odnosa ili kako god. 
Jedna od najboljih vrlina za privlačenje dobrih stvari, ljudi i situacija u život je zahvalnost, jer je najlakša. Naravno da ima i drugih jednako dobrih ili čak boljih, no one su često teže za prakticiranje, kao što je ljubav prema svima (i onima koji su nam naudili), mašta, velikodušnost, vjera, optimizam i mnoge druge. Zato je zahvalnost među najboljima jer ne samo da je visoko učinkovita, nego je i jednostavna da jednostavnija ne može biti. 
Usvajanje ove vrline, kao i većine drugih stvari, najučinkovitije je ako je usvojimo na svim razinama - u mislima, emocijama, riječima i djelima. Budući da je zahvalnost izraz duše, ne moramo je opravdavati mislima, već samo pustiti duši da se izrazi. 
U mislima i osjećajima: 
Osvijesti vrijednost ove vrline - moglo bi se reći da, kad si već dovde došao / la u čitanju članka o zahvalnosti, već nešto o dobrobiti zahvalnosti znaš. No, nije uvijek dovoljno nešto pročitati, poslušati ili pogledati, treba to i probaviti. Recimo, malo se zamisliti nad time, odmeditirati, s nekim o tome debatirati, istražiti druge izvore i slično. Sve što se događa, događa se s razlogom. 
Odluči - sve je stvar odluke i izbora. Odluči se da želiš usvojiti ovu vrlinu i to je već pola puta. Ovu odluku bi bilo najbolje zapečatiti zakletvom ili obećanjem. Istraživanja su pokazala da su ljudi pod zakletvom bili neusporedivo zahvalniji. 
Uvjeri se - vjera pomiče planine, kažu stari. Ako ne vjerujemo da zahvalnost ima smisla i potencijala, ako ne vjerujemo da je zahvalnost potrebna, nećemo uspjeti usvojiti ovu vrlinu na duge staze. Gdje ima vjere, ima i volje, a gdje ima volje, ima i načina. Možeš se uvjeriti tako da čitaš / gledaš / slušaš tuđa svjedočanstva ili još bolje, uvjeri se na vlastitoj koži. Odredi si neki period, recimo mjesec ili dva, tijekom kojeg " testiraš " ovu vrlinu tako da je uredno prakticiraš kao da je već posjeduješ. Budi redovito zahvalan / na za sve i ono najmanje. Potrebno je tijekom dana provesti barem 51 % svog vremena u uviđanju dobrih strana života i ljudi. 
" Nemojte biti tužni, jer ruža ima trnje, već se radujte jer ima mirisni cvijet. " 
Promjena percepcije - umjesto da se usredotočuješ na neuspjehe i nepoželjne stvari, počni obraćati pažnju na sve što te čini sretnim / om i na čemu si zahvalan / na. Promijeni kut gledanja (perspektivu) i počni više zamjećivati sve dobre stvari koje ti se događaju. Što više ustraješ u tome, to ćeš više primjećivati ono dobro i lijepo u svom životu i tako promijeniti način gledanja na svijet. Novi pogled na svijet će ti donijeti nove blagodati - nove razloge za zahvalnost. Da bismo vidjeli lijepe stvari u životu, potrebno je samo uvježbati um da ih počne primjećivati. 
Osjećaj zahvalnosti - nemoj samo u mislima biti zahvalan / na, dopusti da te obuzmu topli osjećaji zahvalnosti. Kako se osjećaš kad se žališ, a kako se osjećaš kad si zahvalan / na? Nije isto, zar ne? Bolje je osjećati se zahvalno. 
Prisjeti se svih onih za koje znaš da im je teško, kao što su svi jadni ljudi koji su proživjeli katastrofe potresa, poplava, zračenja, ratova i ostalih nedaća širom svijeta te budi zahvalan / na što je tebi dobro samim time što imaš krov nad glavom, čisti zrak, sve na broju, tri čiste i slično. 
Prisjeti se nekih svojih prošlih nedaća i tako se uvjeri da imaš za što biti zahvalan / na jer trenutno nemaš tih problema. Sve što se događa, događa se s razlogom. 
" Zahvali plamenu za svjetlost ali ne zaboravi onog tko drži svjetiljku i tko stoji u sjeni ne sustajući u strpljenju " - Rabindranath Tagore 
" Osjećati zahvalnost a ne je izraziti je kao umotati poklon i ne darovati ga. " - William Arthur Ward 
" Mudar čovjek je onaj koji se ne žalosti zbog onog što nema, nego se raduje zbog onog što ima " - Epictetus 
Budi zahvalan sebi - Nitko nije savršen, i svi imamo mane, ali imamo i vrline. Mnogi pate od osjećaja manje vrijednosti, krivnje, samosažaljenja, jer nemaju ili nisu ono što drugi očekuju ili što im se kroz medije i okolinu nameće. Budi zahvalan / na i ponosan / na na sve što si postigao / la. Ako nisi sebi zahvalan / na teško ćeš privući ljude koji će ti biti zahvalni. Prisjeti se svih svojih vrlina i vrijednosti. Zahvali si za sve što si naučio / la i usvojio / la. 
" Zahvaljuj se i za sve ono koje ima doći, za sve ono koje je u procesu ostvarenja, jer ćeš time to ubrzati. " - Talidari 
Stvaranje navike - ritual zahvalnosti - svako jutro, čim se probudiš, prije nego što ustaneš iz kreveta, provedi nekoliko minuta zahvaljujući Bogu ili kome god hoćeš na svemu što ti padne na pamet. Od toga da si zdrav (a), da imaš krov nad glavom, mir u kući, obitelj, udobni krevet, i da ne nabrajamo. Možeš čak i zahvaliti što budilica radi, što nije zakazala, umjesto da te smeta njezin zvuk i to što se moraš dići. To isto čini svaku večer u krevetu prije nego što utoneš u san. Umjesto da se prisjećaš kojekakvih problema, nastoj provesti to vrijeme u osjećaju zahvalnosti za sve ono što je dobro bilo taj dan ili duže. Neka ti to postane ritual, koji obavljaš s punim poštovanjem i svetošću, a ne kao nešto što samo na brzinu izverglaš. 
Zahvali osobno svima kojima duguješ zahvalnost - promisli kome možda duguješ zahvalu. Vjerojatno i tebi mnogi duguju hvalu, ali ti nemoj biti kao i oni, nego se prisjeti svih situacija u kojima su ti drugi priskočili u pomoć ili jednostavno učinili nešto dobro. Nezahvalnost donosi svoje nevolje, zato im doskoči tako da se napokon odužiš svima koji tvoj život uljepšavaju i obogaćuju na ovaj ili onaj način - to su vjerojatno svi koje poznaješ. Malo po malo, pronađi trenutak da se jednom po jednom toplo i iskreno od srca zahvališ. Pripremi se za njihove iznenađujuće reakcije. 
Pripitomi zloduhe - Kad te tijekom dana spopadne da se žališ, kukaš ili bilo što drugo negativno, isti čas to prepoznaj, nasmiješi se jer si uspio / la to prepoznati, i jednostavno pronađi nešto dobro u toj situaciji, stvari ili osobi. Uvijek se može naći nešto za što možemo biti zahvalni, pa makar i samo to da nije loše. Uzmimo katastrofalnu situaciju da izgubiš nešto vrijedno, umjesto da kukaš i provedeš sate (ako ne i dane) u negativnoj vibraciji, pogledaj to iz druge perspektive i budi zahvalan / na što nisi sve izgubila, što barem imaš ono što je najvrednije (nečiju ljubav, zdravlje...). Usto, probaj vidjeti što si tim gubitkom dobio / la - ako ništa drugo, barem neku lekciju. 
" Najteža aritmetika za svladati je ona koja nam omogućuje da zbrajamo naše blagoslove. " - Eric Hoffer 
Kad se uhvatiš u samosažaljenju, počni nabrajati blagodati, umjesto nepovoljnosti. Umjesto da si frustriran (a) jer nešto nemaš, budi zahvalan / na za sve što imaš tako da se prisjetiš svega onog što ti ide od ruke i čime si blagoslovljen (a). Svi samo kukaju i žale se što ne valja, a rijetko vide i pozitivne stvari u svom životu. Mnogi nisu svjesni koliko su privilegirani što imaju ono što milijuni ljudi širom svijeta nemaju - zdravlje, krov nad glavom, mir u zemlji i obitelji, dovoljno za jesti, prijatelje, ljubav i slično. 
Pripitomi svoj ego - ako te tvoj ego sprečava da budeš zahvalan / na, onda je vrijeme da ukrotiš svoj ego tako da uspostaviš harmoniju između razuma i srca. Ego je plod razuma, zahvalnost je plod srca. Ne moraš odbaciti razum, samo ego. Ili ga barem pripitomi. 
Geste zahvalnosti - Osim što si zahvalan / na u mislima, pokaži svoju zahvalnost na riječima i djelu. Kad god je prilika, izrazi svoju zahvalnost drugima, nemoj to prešutjeti, reci to glasno i jasno, pogotovo u obitelji i među prijateljima. Uljepšaj nekome dan tako da im neočekivano zahvališ za nešto što si dosad uzimao / la zdravo za gotovo. Pošalji zahvalne poruke ili čestitke onima koji su ti nešto posebno pomogli ili učinili. Iz zahvalnosti daruj čokoladu, bombonijeru, cvijeće ili ih počasti. 
Neka ti ni jedan dan ne prođe da nekome ne kažeš hvala 
Pierce Morgan je jednom na CNN-u intervjuirao Rod Stewarta u njegovoj ekstravagantnoj vili i pitao ga kako on gleda na to što je sve postigao. Pjevač mu je rekao samo jedno: " Ne prođe ni jedan dan da nekom ne kažem hvala. " 
" Kad izražavamo svoju zahvalnost, nikada ne smijemo zaboraviti da nije najveća zahvalnost izustiti riječi hvale, nego živjeti po njima. " - J. F. Kennedy 
Iskreno " hvala " - Često se zahvaljujemo rutinski, reda radi, iz pristojnosti, a da to u stvari ne mislimo - trgovki, konobaru, poštaru, liječniku... Od sada pridaj značenje svakoj riječi " hvala " koja prijeđe preko tvojih usana. Kaži to tako da se vidi da to iskreno misliš. Ne moraš pretjerivati, naravno, već reci to srdačno, uz smiješak, uz gledanje u oči, uz riječ-dvije više nego " normalno ". Oduži se, ako možeš. 
Kad god je prilika, razgovaraj s drugima o temi zahvalnosti, uputi ih na ovaj članak. Podijeli s njima tajnu zahvalnosti. 
Uravnoteženi fokus - U svađama i drugim kriznim situacijama s ljudima, pogotovo s onima najbližima, imamo običaj fokusirati se samo na ono što je loše u drugoj osobi. Rješenje nećemo postići ako samo očekujemo od drugih da poduzmu neki preokret. Taj preokret se treba dogoditi i u nama samima. Umjesto da samo prepoznaješ loše strane neke osobe, natjeraj se da vidiš i njezine dobre strane. Recimo, napravi tabelu s područjima " Za " i " Protiv " i upisuj toliko dugo dok se obje strane ne izjednače u broju ili čak da strana s pozitivnostima bude dulja od one druge. 
Amerikanci drže toliko do zahvalnosti da posebno slave Dan zahvalnosti uz vatromet. Možeš i ti uvesti u svoj život i u svoju obitelj bilo Dan zahvalnosti ili Sat zahvalnosti. 
Ako ideš u crkvu, s vremena na vrijeme (barem jednom godišnje) uplati misu zahvalnicu za sve darove koje ti, tvoja obitelj i tvoja zajednica svakodnevno primate. Po župama se po tradiciji održava u večernjim satima zadnjega dana u godini, tj. u silvestarskoj noći, misa zahvalnica prilikom koje možeš zajedno sa svima ispratiti staru godinu zahvaljujući za sve što ti je ona donijela, pa i za " životne pljuske " jer su imale mnogo važniju ulogu nego da bole. Te " pljuske " su te podučile, usmjerile... 
Ako vjeruješ u Boga i želiš da tvoje molitve budu uslišane, potrebno je Bogu zahvaljivati za sve moguće čime te je već obdario. Zahvalnost nisu samo riječi i misli, već prije svega djelovanje. Jedini važeći dokaz zahvalnosti je izvršavanje Božjih zapovijedi. Svojim poštivanjem Božjih zapovijedi pokazujemo svoju zahvalnost Bogu, ali i zavrjeđujemo uslišavanje molitvi. Ako se oglušimo na Božje zapovijedi, budući da je pravedan, Bog će se oglušiti na naše molitve. 
" Zahvala nije nešto što izgovaramo prije jela. To je životni stil. " - Jacqueline Winspear 
Daruj - darovanje je također jedan od načina pokazivanja zahvalnosti. Kad smo nekome zahvalni, osjećamo potrebu da uzvratimo na neki način, a poklon u znak hvale je uvijek dobrodošao. Moć velikodušnosti »U znak zahvalnosti za čitanje ovog članka poklanjamo ti pristup e-knjizi koja je promijenila živote milijuna ljudi na bolje - " T a j n a ". Mega-popularnost je stekla u obliku dokumentarnog filma. Sadrži konkretne savjete kako iskoristiti zakon privlačnosti za svoje dobro. Jedna od glavnih uputa za privlačenje pozitivnosti u svoj život je upravo prakticiranje zahvalnosti. Preuzmi pdf », Drugi izvor za preuzimanje », Ostal izvori »Usto, darujemo i dostup e-knjizi " M a g i c " iste autorice, koju također najtoplije preporučujemo jer je cijela posvećena temi zahvalnosti s praktičnim primjerima. Čitaj dalje kako bi došao / la do linka (poveznice) i za ovu knjigu. 
Okruži se zahvalnim ljudima - neka te inspiriraju da i ti osjećaš i pokazuješ zahvalnost. Nije li lijepo kad su nam drugi zahvalni za ono što činimo za njih? Zato je lijepo da si i ti kao i oni. 
Okruži se ljepotom ili posjećuj mjesta s lijepim stvarima - teško je ne biti zahvalan onima koji su kreirali ljepotu. 
Boravak u prirodi - priroda budi u nama uzvišene osjećaje i svjesnost o tome kako ima nešto veće od nas što nas održava i na čemu bismo trebali biti zahvalni poveži se s prirodom »
Pronalazi nove stvari i ljude kojima možeš biti zahvalan / na i uživaj u / s njima. Otkrij nove vrste jela, nove filmske redatelje, pisce ili slikare... i budi im zahvalan / na što obogaćuju i / ili uljepšavaju tvoj život 
Održi stav zahvalnosti. Jednom kad zauzmemo stav zahvalnosti u životu treba to njegovati kako ne bismo pali u napast zloduha koji nas od toga mogu odvratiti. Osim što se redovito zahvaljuješ na uobičajen način, slobodno to čini i na neuobičajen način, recimo kroz umjetnost - piši hvalospjeve, crtaj izraze zahvalnosti... 
Dnevnik zahvalnosti - bilo bi najbolje kad bi tijekom dana u nekoj pauzi uzeo / la papir i olovku u ruke i napisao / la sve za što si zahvalan / na. Sam taj proces fizičkog djelovanja djeluje dublje na psihu nego da se o tome samo misli. Naročito dobro je djecu na to naviknuti djecu. Napravi mapu ili kolaž sa sličicama i riječima svega na čemu si zahvalan / na, uključujući i osobe i stvari, sve što ti pada na pamet. Provodi nešto vremena svaki dan u gledanju, čitanju, dodavanju novoga. Kad god ti nedostaje zahvalnosti ili se osjećaš loše, zaviri u ovaj svoj dnevnik zahvalnosti kao da je to tvoja oaza zahvalnosti i radosti. 
Usidrenje - psihološka tehnika poput Pavlovljeva refleksa - nađi odgovarajuću amajliju ili melodiju kako bi ti poslužila kao osobni podsjetnik za zahvalnost. To može biti privjesak, narukvica, prsten, zvonce - nešto što ti je uvijek pri ruci, i kad god to poslušaš ili na to pogledaš (slučajno ili ne), podsjetit ćeš se biti zahvalan / na. 
" Ako zahvaljujete svojim neprijateljima, otkrit ćeš da duboko u korijenima zahvalnosti leži snaga oslobođenja od neprijateljskih utjecaja. " Talidari 
Najteža stvar na svijetu - voljeti i biti zahvalan onima koji su nas ili nekog drugog povrijedili. Jesu li ti ljudi uopće vrijedni zahvalnosti? 
Ne radi se uopće o tome je li neko drugi vrijedan zahvalnosti, jer mi trebamo biti zahvalni ne zbog drugih nego zbog sebe. Trebamo biti zahvalni ne zato što to netko zaslužuje, nego zato što to mi zaslužujemo. Time što smo drugima zahvalni ne činimo samo njima dobro, nego najveće dobro činimo sami sebi. Stoga nije važno kome zahvaljujemo, nego je važno da zahvaljujemo Zahvaljujući najviše dobiva onaj koji zahvaljuje a ne onaj kome se zahvaljuje. 
Ovo je možda najvažnija izjava ovog članka, pa te molimo da je još barem jednom pročitaš i shvatiš, a potom i primijeniš u životu. 
Da bismo bili zahvalni svima, pa i onima koji su nam zgriješili, ponekad je potrebno suočiti se sa vlastitim slabostima ili zlodusima koji nas sprečavaju u tome - žaljenje, kukanje, prigovaranje, ogovaranje, krivnja, okrivljavanje, kritiziranje, ljutnja, frustracija, pesimizam, netolerancija, strah, neznanje, mržnja, ponos, ego, taština, arogancija, sebičnost... Budući da i sami imamo slabosti i mane, trebali bismo na tuđe gledati sa suosjećanjem. Ako ne želimo da drugi o nama sude na osnovu naših mana, nemojmo ni mi drugima predbacivati njihove. Svi mi imamo i vrline pa zato budimo zahvalni na njima, a za ostalo pružimo jedni drugima podršku u svladavanju. 
To nije nimalo lako, ali je izvedivo i možemo si to predočiti kao avanturu u kojoj krotimo demone i u kojoj izlazimo kao junaci. Najvažnije je shvatiti da drugi (krivci) nisu zlobni kao što ni mi nismo zato jer imamo neke mane i slabosti. Naglasak je na " imamo ", što znači da mi to nismo, nego nas je to spopalo pa to " imamo ". Osobe koje su nam nešto skrivile nisu negativci, već su negativci mane (zlodusi) koje ih drže u šaci. Zlodusi nas sve spopadaju, i nekad smo jaki a nekad smo preslabi da bismo im se oduprijeli. Onima koji nisu dovoljno jaki da se uhvate ukoštac s zlodusima koji ih napadaju trebamo pomoći, a ne ih okrivljavati i dodatno ih slabiti svojim predbacivanjima. Sve mane i slabosti niti su mi, niti su dio nas. To su samo stvorenja (uma) iz četvrte dimenzije, koja nas napadaju kad smo slabi, no kad imamo dovoljno snage, volje i umijeća suprotstaviti im se umjesto da postajemo njihovi robovi, tad ih možemo učiniti svojim slugama. Zahvalnost je jedna od prvih i najjednostavnijih oruđa za to. 
Vjeruješ li u davanje druge prilike? Svi mi griješimo i podliježemo svojim slabostima, a posebno se radujemo kad nam se pruži druga šansa. Stoga i ti daj priliku onima koji su ti skrivili da to isprave. 
Ljudi čine pogreške takav je život. No, biti zahvalan nikad nije pogrešno. 
Najbolja metoda za koju znamo a koja omogućava rješenje bilo kakva konflikta, bolesti ili financijskog problema je Havajska metoda zvana ho ' oponopono. U e-knjizi Magija, koju najtoplije preporučujemo jer je cijela posvećena temi zahvalnosti, ponuđeni su praktični primjeri kako kultivirati ovu čarovitu vrlinu. Zasada dostupno samo na engleskom jeziku »- na ovom linku s lijeve strane web stranice je riječ Download na koju treba kliknuti za preuzimanje u pdf-u. Drugi izvor i treći izvor (scribd.com) »
" Ako sretnemo nekoga tko nama duguje zahvalnost, odmah se toga sjetimo. Koliko smo, pak, puta sreli nekoga kome mi dugujemo zahvalnost, pa se toga nismo sjetili. " - Goethe 
Najčitaniji članci 
Kako postići da ti drugi budu zahvalni 
" Ako prihvatiš izgladnjelog psa i nahraniš ga, on te neće ujesti. To je glavna razlika između psa i čovjeka. " - Mark Twain 
Jedno je biti zahvalan, a drugo biti osoba kojoj se zahvaljuje. Nažalost, ne događa se uvijek da su nam zahvalni oni koji bi trebali. Možda je to tako da uočimo koliko je važno biti zahvalan (a loše biti nezahvalan) i da se upitamo jesmo li i mi sami podbacili po pitanju zahvalnosti, dugujemo li i mi možda kome zahvalnost. Moguće je da nam je po zakonu uzroka i posljedica uskraćena zahvala, ako smo i sami uskratili kome zahvalu. Zamisli se nad time. 
Istovremeno, pitaj se koliko si sposoban / na pobuditi zahvalnost u drugome ili drugima. Je li netko drugi kriv ako ti nije zahvalan? Što je to što sprečava druge da ti budu zahvalni? Koje su to tvoje slabosti koje umanjuju tvoju vrijednost u očima drugih pa ti zato nisu zahvalni? Jesi li spreman / na i voljan / na se suočiti s tim svojim napastima? Ili misliš i dalje robovati tim slabostima po cijenu zahvalnosti? 
" Ako pri svakoj prijateljskoj usluzi odmah misliš na zahvalnost, onda nisi darovao, već prodao. " - Dostojevski 
Da te pitamo nešto: kad daješ ili pružaš, očekuješ li nešto zauzvrat, stavljaš li im to svoje davanje " na nos ", žališ li se istovremeno i predbacuješ? Iskreno. Padaš li često u napast da kritiziraš i kukaš? Što misliš, je li lako biti zahvalan takvim osobama? Jedan od velikih koraka u pridobivanju zahvalnosti je promjena karaktera od čangrizave do prijazne osobe - i u mislima, i osjećajima, i na riječima, i na dijelu. 
Pružati zahvalnost je nekima lakše nego primati je. I obrnuto. Bez obzira na prepreke u bilo kojem pravcu, one se mogu otkloniti. Promjena perspektive (kuta gledanja / stava) i otpuštanje po nama su najučinkovitije metode osobnog preporoda. 
Suma sumarum: budi zahvalan / na pa će ti po zakonu uzroka i posljedica, po kojem žanjemo samo ono što sijemo, zahvalnost biti uzvraćena. Ako ne od onih koje očekuješ, sigurno od onih kojih to zavrjeđuješ. 
DIVLJE KOZE I KOZAR 
Potjerao kozar koze na pašu. Opazivši da su se tamo njegove koze pomiješale s divljim kozama, kad pade večer, utjera ih sve u spilju. Sutradan pak nadođe žestoka zima pa ih nije mogao otjerati na uobičajenu pašu, nego ih ostavi u spilji. Pred svoje je koze bacao malo hrane, tek toliko da ne gladuju, a pred divlje gomilao hranu na hrpe ne bi li ih pripitomio. 
Kada je minula zima pa ih on sve zajedno izveo na pašu, divlje se koze dočepaju brda i pobjegnu. Kozar ih stane koriti zbog nezahvalnosti prebacujući im što ga ostavljaju iako se za njih bolje brinuo, a one mu, osvrnuvši se ka njemu, odgovore: 
Baš se zbog toga još i više čuvamo. Ako si nama koje smo tek jučer došle k tebi, dao prednost pred svojim kozama, očito je da ćeš, ako k tebi kasnije dođu još neke druge, njih više cijeniti od nas. 
Tip bez nogu, bez ruku i bez briga - nauči od njega kako te ama baš ništa ne može spriječiti da budeš sretan / na i uspješan / na dokle god si zahvalan / na za sve ono što imaš umjesto da kukaš jer nešto nemaš (na engleskom) 
Ako znate za još neke inspirativne sadržaje koji inspiriraju zahvalnost slobodno javite Možda neki film ili knjigu, bilo što. 
Poznaješ li neke kojima zahvalnost nije jača strana? Pošalji im e-mailom link na ovaj članak Time ćeš učiniti veliku slugu i nama i njima i sebi. Još jedno dobro djelo za danas: -) Ako pošalješ barem trima prijateljima nama osvajaš nagradu 
Zahvaljujemo se svima na čitanju i na kultiviranju vrline zahvalnosti 
Prijavi se na našu mailing listu primatelja besplatnog e-magazina Životne škole kako bi svaki mjesec dobivao / la najnovije korisne sadržaje i poklone Nećeš požaliti. Pogledaj sve pogodnosti prijavljenih korisnika »
Besplatni e-magazin 
e-mail adresa: 
ime (po želji): 
Pridruži nam se Učlani se u našu udrugu 
Svojim učlanjenjem u udrugu doprinosiš jačanju vrlina u društvu i dobivaš mnoge fantastične pogodnosti koje su opisane na stranici s prijavnicom i statutom: Opširnije »
Loading... 
14 / 03 / 2013 Zvjezdana: 
Do stranice sam slučajno došla i presretna sam i zahvalna što sam vas otkrila Nedavno sam imala priliku, s obzirom da radim u knjižnici, pronaći u jednoj knjizi od jedne korisnice spisak na kojem piše kome i čemu ona sve zahvaljuje i moram priznati da sam ostala zatečena i ugodno iznenađena. 
Upravo ono što vi govorite uzimamo sve zdravo za gotovo, umjesto da naučimo cijeniti i zahvaljivati za ono što imamo. Zahvaljujem vam se na prekrasnom tekstu koji ću odsada uvijek imati kraj sebe da ne zaboravim i da donesem duši svojoj mir. A to želim i svojim prijateljima kojima šaljem link na vašu stranicu:) 
Lijep pozdrav, Zvjezdana 
Poruka za urednike: 
Životna škola ima ekskluzivno pravo na ovaj članak, prema tome drugima nije dopušteno njegovo objavljivanje. Imamo mnogo drugih članaka koje možete objaviti pod uvjetom da navedete izvor i link - pogledajte na dnu poruku za urednike. - Top članci. 
