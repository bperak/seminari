Kontra kolo i priprema za kontra kontra i još mnogo svega nečega:) 
Ove subote malo smo okrenuli stvari, konkretnije prvo i drugo trčanje tako da se išlo prvo shoditi na kratku dionicu od cca 1 km da bi nakon bajka uslijedila dulja koja iznosi cca 3.3 km. Neki su profitirali takvom izmjenom, a neki defitirali???, no sve u službi sljedećeg nam kola, predzadnjeg u nizu ove sezone koje će osim spomenute razmjene trkačkih dionica okrenuti i smjer te zapuhati na suprotnu stranu staze. Dakle voziti će se i trčati u obrnutom smjeru od kako ste navikli i naravno obrnutim redoslijedom. Znači ide 1 km trč, zatim bicikli u kontra stranu (prolazite nasip i dalje po cesti do srušenog nam mostića Soma Jure (nadam se da ga nismo mi dokosurili: /) gdje se penjete i šoderastim putićem dalje, nakon cijelog kruga ide nam 3.3 km trčanja opet u kontra stranu, dakle prvo po plaži do kraja, stepenice itd Strelice će biti tako i postavljene, a na vama je da malo u glavi prođete staze kako vam se nebi subota pretvorilo u orjentaciju, ako baš ne želite.J Snijeg se najavljuje obilato, ali plan je plan i tu je da ga se držimo, a ako nas baš zatrpa sniježna vijavica od vremena uvijek možemo na autocestu oko Jaruna. Ja sam osobno za kišu, a vi kako želite Zato u desetom kolu nećemo fantazirati, barem ne onako kako mislite. Staza će biti standardna, a sve ostalo izmjenjeno pa krenimo redom: Promijenjen je termin zadnjeg nam (desetog) kola u 3.3.2013 (to je tjedan dana ranije i usto je nedjelja), sa startom u 11 h i djeca u 10:30 iz više raznovrsnih razloga, a jedan od njih je što smo htjeli omogućiti što više raznovrsnom multisportskom narodu koji ne može subotom doći na ligu da nastupi bar na jednom kolu pa je grupna diskusija izjedrila baš taj datum i to vrijeme. Samo neke od zvijezda za tu nedjelju su dolazak kompletnog Swibirovog pogona koji je najzaslužniji za dosta toga, a samo neke stvari su kompletno sponzorstvo MSI-Laba te one zelene štange kaj vam drže bicikle dok vi hopšete livadama (Hint prepoznati ćete ih po zelenim uzorcima koji će uskoro postati blatno zeleni), nadalje možda i Varaždinci dojdu iz kluba TK 042 ako ih Ladislav Gregorinčić natjera na autocestu prema jugu, a mi ćemo se organizirati u vizite grupno 07.04.13. kod njih u Varaždin na njihovo regionalno kolo X duatlona, ali nič od toga svega nebi bilo bez jednog od začetnika ove nam smješne lige Janka Jankovića i njegove eskadrile dugoprugaša i raznih multisportaša, adrenalinaša, lunaša ukratko Sljemenaša koji s nestrpljenjem čekaju da se okušaju u epizodi X duatlona i nabace nešto blata na sebe A i Nikica dolazi, Smolić Nikica koji će da i promješa i protrese koktel adrenalina među natjecateljima. no to nije sve zadnje je kolo pa je i red da organizacijski tim X duatlona učini nešto van propisa i odjene natjecateljske brojeve: Božena, Marcel, Gojko, Ana, Požeg, Pajo, Vitja i mnogi drugi ostaviti će štoperice, kuhaće, balone, fotoaparate i druge rekvizite te nastupiti s vama na zadnjem kolu, tko će vam mjeriti vrijeme, kuhati čaj, slagati balon, označavati stazu nemam pojma niti bi vas to trebalo brinuti jer vam to neće biti najveći problem toga dana, već činjenica da vas suci mogu diskvalificirati na licu mjesta ako im zasmeta recimoooo., vaša brzina dok ih prolazite No ovo nije liga samoorganizacije pa se dobrovoljci mogu slobodno javljati za dana zanimanja da zamjene organizacijske glave te nedjelje Ok, sada kada ste kupili taj set noževa da vidimo kaj ćemo dalje 
Podjela nagrada, bubanj, zabava, tulum bi se isto tako mogao pomaknuti na 7.3.2013., ali o tome ćemo vas još obavijestiti. U kino griču neće biti jer ne moremo dobiti termin pa tražimo B opciju. Nadalje može se dogoditi da neki natjecatelji imaju isto bodova pa će se u tom slučaju gledati zbroj pozicija u 6 trka i onaj s manjim brojem je ispred, a ako i to bude isto gleda se tko je bolji iz međusobnog dvoboja na zadnjoj trcu u kojoj su oboje nastupili. Također dodatni info oko podjele dresova Prvo troje ukupno u age group i svi kategorizirani se brisu iz tablice za dodjelu dresova po kategorijama. Tako je u kategoriji MS trenutačno u vodstvu za dres Petar Babić, a u M30 Server bez ulja Za ovo kolo treba spomenuti odličan nastup i drugu poziciju za desetogodišnju debitanticu Lea Gelo, desetogodišnjeg Šitić Želimira kojemu je ovo drugi put treće mjesto na postolju i dvadeset i nešto godišnje nedebitantice, ali debitantice na podiju u XD u za odrasle Dea Rožić. Dea je kupila novu specku te osjećam da joj ovo nije prvi podij. 
Pošto ste kupili onaj set noževa izradio sam vama / nama / meni / plan i program svakog X duatlonca za naredni period da budete upoznati što se odvija u zraku ovoga ogranka triatlona. 
1. i 2. su zadnja dva kola X duatlon lige ali to već znate. (23.02 i 3.3.) 
3. 24.03 Trebalo je biti Prvenstvo Hrvatske u X duatlonu u Varaždinu, ali to je odkazano. Probati ćemo dogovorimo zamjenu u smislu posjete Slovencima u Krško ili nešto treće 
3. 07.04. - Varaždinci organiziraju regionalnu X duatlon utrku i pozivaju nas da smo dobro došli pa ćemo se organizirati u što manje auti i kako kome sliči skočiti na izlet. 
Joga za naše članove 
Uvod u triatlon 
Zagreb Open 2011 
Zagreb Open 2010 
Zagreb Open 2009 
Zimski X Duatlon 
Natjecanja naših sportaša 
Naš član Filip Rosandić odradio je svoj prvi Half Ironman u St. Polten, Austrija. Ionako tešku stazu, zapaprenu vrlo teškim uvjetima (otkazano plivanje), odradio je u odličnom vremenu od 5:05:27 Bravo Filipe 
18.5.2013 Beč. Naš trojac u sastavu Željko Šaronja Žohar, Boris Bračun, Bojan Stojnić sudjelovali su na half ironman distanci. Ogromno iznenađenje je priredio Bojan sa vremenom od 4:19, Žohar je imao vrijemo od 5:09, a Boris je zbog stare ozljede odustao nakon 40 minuta trčanja, te mu svaka čast na hrabrosti Bravo dečki [... ] 
Uspješno otvaranje sezone za naše sportaše / ice u svim kategorijama. Natjecanje na Jarunu je okupilo preko 100 natjecatelja / ica, koje prohladno vrijeme nije spriječilo u ostvarenju dobrih rezultata. Istaknut ćemo naše najmlađe sportaše / ice: Paola Horvat, Lara Granoša, Iva Ladišić, Luka Fatić koji su bili na postoljima i ostali mlađi kadeti / juniori koji su bili odlični u jakoj konkurenciji. [... ] 
Danas su nas opet razveselili naši sportaši u skoro svim kategorijama na državnom prvenstvu u supersprint duatlonu. Krenut ćemo od ekipe koja je zauzela 2 mjesto u sastavu (Papišta, Sarić, Stojnić, Fatić) seniorke: Sara Vilić 1 mjesto seniori: Martin Papišta 3 mjesto, Viktor Sarić 4 mjesto, Bojan Stojnić 5 mjesto juniori: Luka Fatić 2 mjesto [... ] 
Najave 
Do 31.12.2012 vršiti ćemo plivačka testiranja (100 m, 200 m i 400 m). Svaki mjesec prva nedjelja u mjesecu u 17 h, na bazenu u Daničićevoj. Cilj je da svaki mjesec svatko odradi po jedno testiranje (sve tri distance). Najboljima po kategorijama ćemo dodijeliti simbolične nagrade (interno klupsko natjecanje), a i biti će dobar marker za daljnji rad i napredak. Testiranja vodi naš [... ] 
Napokon nam se približio dugo očekivani ekipni / štafetni triatlon u sklopu ekipnog / duatlon kupa, kojeg organiziramo drugu godinu. Datum utrke je 22.9.2012 za ekipni triatlon, a 23.9.2012 za štafetni (relay) triatlon. Dva dana za redom imamo dobru zabavu, sa kojima ćemo završiti sezonu na Jarunu. Utrke će startati u 08:30 h, okupljanje i prijave najkasnije do 08:00 radi [... ] 
