Dan škole
Ove je godine Dan Obrtničke škole održan u utorak 22. travnja, na Dan planeta Zemlje, stoga smo taj dan obilježili i eko-aktivnostima: sadnjom cvijeća u školskom dvorištu i izradom plakata o prirodnim ljepotama.
Osim toga, priredili smo niz predavanja i radionice o aktualnim i zanimljivim temama kako bi svaki učenik mogao izabrati nešto za sebe. Tako smo mogli naučiti ponešto o ljekovitom bilju našeg kraja, čime se bave GSS-ovci, kako nekome pružiti prvu pomoć, kako vježbaju glumci, kako biti tolerantan prema drugačijima od sebe, kako prepoznati krivotvoreni novac, što je sportsko penjanje i kako je organizirana Europska unija. Zahvaljujemo svim predavačima
Dan škole 2012.
U dopodnevnim satima održana su obvezna predavanja i radionice. Ponuda je bila šarolika pa je svaki učenik mogao naći nešto zanimljivo za sebe.
Predavači i voditelji radionica su bili: Mario Varga iz HGSS-a; Hrvoje Mudri iz Crvenog križa koji je učenicima govorio o prvoj pomoći; predstavnici Statusa M koji su održali radionicu o etiketiranju u sklopu projekta Budi muško, mijenjaj pravila; predstavnici sportsko-penjačkog kluba Grip, Zvonimir Popović i Mihael Štefić, koji su govorili o sportskom penjanju i demonstrirali penjačke vještine; predstavnica Obiteljskog centra koja je održala radionicu o ovisnosti o kockanju; naš nastavnik Božidar Čordaš govorio je učenicima o elektronici i računalima; a Dejan Šulog otkrio nam je kako se može pristojno živjeti i od poljoprivrede. Zahvaljujemo svim predavačima
Budući da je naša škola prijašnjih godina svoj dan obilježavala na Dan planeta Zemlje, koji je ove godine bio u nedjelju, odlučili smo i ove godine nekoliko aktivnosti posvetiti razvoju ekološke svijesti. Stoga su Đurđa Valinčić i Kata Manjkas s učenicima izradile nekoliko plakata na kojima su predstavile prirodne ljepote, a potom su se preselili u školsko dvorište gdje su zajedničkim snagama posadili cvijeće o kojemu ćemo se svi zajedno brinuti, jer želimo da prostori u kojima se svakodnevno krećemo budu lijepi, čisti i puni živih boja. Također smo odlučili postaviti spremnik za papir u školsko dvorište, te u predvorje škole spremnike za plastičnu ambalažu.
Kako bi za svakoga bilo ponešto, odlučili smo pozvati i bjelovarskog akademskog umjetnika, Milana Pavlovića, da održi likovnu radionicu. Budući da smo obrtnička škola, gospodin Pavlović je osmislio rad od žičane mreže i lima, kako bi učenicima bio što bliži onome što svakodnevno rade na praksi i u čemu su najbolji. Učenike i potreban materijal za radionicu pripremio je njihov nastavnik Dragutin Polašek.
U popodnevnim satima održana je računalna igraonica koju su organizirali naši nastavnici Vlado Petrović i Tomislav Balenović. Igraonica je bila natjecateljskog tipa, a igrao se nogomet i vozio reli. U igraonici se natjecao 21 učenik u vožnji relija i 12 učenika u nogometu, prva tri mjesta u vožnji relija zauzeli su: Božidar Rožić (1. mjesto), Mateo Buač (2. mjesto) i Mateo Franković (3. mjesto). U nogometu su najbolji bili: Mato Raštigorac (1. mjesto), Robert Topalović (2. mjesto) i Matija Gubić (3. mjesto). Vrijedne nagrade za najboljih šest natjecatelja osigurala je tvrtka Hard Jura, kojoj i ovom prigodom zahvaljujemo.
Natjecanje u nogometu organizirao je naš nastavnik tjelesne kulture, Marijan Ralica. Učenici su se natjecali u skupinama koje su formirane prema zanimanjima. Za elektro-skupinu igrali su: Ivan Đukanović, Antonio Borovac, Ivan, Panđa, Josip Neralić, Josip Rakocija, Tomislav Borovac, Petar Živica i Josip Smekal. Za skupinu rukovatelja CNC strojevima: Josip Laber, Stjepan Radić, Andrija Miškulin, Mateo Burek, Ivan Svibić, Mihael Mihoković, Ivan Jambrušić, Petar Rukavina, Marko Vujnović i Bernard Pratljačić. Za instaletere (grijanja, klime i vodoinstalatere) su igrali: Alen Čović, Kristijan Jurić, Dobrivoj Tomić, Antun Filić, Marko Matak, Tomislav Štimac, Denis Gašparov, Majdandžić Mateo i Patrik Grašić, a za automehaničare: Fabijan Radi, Ivan Jozić, Palja Orošaj, Ivan Jaković, Darko Burkovac, Hrvoje Cvetko, Marijan Čuček, Ivan Tuković, Josip Butorac, Matej Baronić, Valentin Palić, Robert Dejković, Luka Starčević i Mario Kos. Prvo su igrali elektroinstalateri protiv CNC-ovaca (2:3) i instalateri protiv automehaničara (0:2). Zatim su za 1. i 2. mjesto igrali CNC-ovci protiv automehaničara, a elektro-skupina protiv instalatera za 3. i 4. mjesto. Konačni poredak bio je sljedeći: prvo mjesto osvojili su automehaničari, drugo CNC-ovci, treće elektro-skupina i četvrto instalateri. Čestitamo svima
