Pijem paroksetin 3,5 mjeseca, pošto planiram trudnoću trebala bi ih prestati piti, kako da počnem sa postupnim odvikavanjem? Tek sam za mjesec dana naručena kod psihijatra. 
Trudnoća je razdoblje koje je podjednako i tjelesno i emocionalno zahtjevno za ženu. Trudnoća pred ženu stavlja niz tjelesnih izazova. Među inima je i plima hormona. Također morate biti spremni za odgovornosti koje donosi trudnoća, materinstvo i bračni život s novim članom. Predlažem da se prije planirane trudnoće posavjetujete sa svojim liječnikom psihijatrom, kako biste stabilnog i dobrog raspoloženja stupili u taj zahtjevni, ali u isti čas emocijama prebogat period života. Vaš liječnik psihijatar će najbolje procijeniti potrebu nastavka, eventualnog prekida ili promjene terapije. 
Vaši komentari 
26.9.2012. - nizara 
Poštovani, pijem paroxetin od 20 mg po pola tablete dnevno, tz.pijem po 10 mg već nekih 8 mjeseci. Već 4 dana sam samoincijativno prestala sa uzimanjem jer sumnjam da sam u drugom stanju al su mi se počeli pojavljivati simptomi tipa osjećaja kao da mi struja prolazi kroz tijelo, znojenje i sl. što ja pripisujem apstinencijskoj krizi. Zanima me da li su to baš simptomi apstinencije jer mi je moj psihijatar uvijek govorio kako je ovih 10 mg minimum minimuma i da ne bih trebala imati nekih nus pojava. 
