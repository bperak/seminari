Početak nove sezone 
Objavljeno: 02.10.2012. 
Ovog vikenda započinje nova ligaška sezona mlađe dobnih kategorija. Natjecanja će započeti u konkurenciji juniora i predkadeta, dok će kadeti započeti slijedeći vikend. Dječaci startaju 27.10.2012. godine. Novost u ovoj sezoni je da će međužupanijska liga za juniore i kadete započeti također u ovom mjesecu, a nastup u tim ligama iz Istarske županije prijavili su Pula 1981 i Rovinj u juniorima, te Stoja u kadetima. 
Pazinci u 2. krugu 
Objavljeno: 30.09.2012. 
Ghia staff je pobjedio Rovinja u 1. krugu Kupa Krešimira Ćosića za Istarsku županiju rezultatom 73 - 70. U uzbudljivoj i neizvjesnoj utakmici bolje su ušli domaćini, ali rovinježi do kraja poluvremena gotovo anuliraju prednost domaćina, da bi do kraja utakmice više smirenosti imali igrači Ghia staffa za konačnih 3 razlike. 
Suci spremni za novu sezonu 
Objavljeno: 30.09.2012. 
Svi suci koji su ovog vikenda sudjelovali na obveznom seminaru za suce i opunomoćenike A2 serije uspješno su položili ispite iz poznavanja pravila i fizičke spreme, tako da će u sezoni dužnost na utakmicama obnašati Nenad Pejović, Branko Barić, Daniel Koraca, Andrea Đuraki, Andrea Melon. Željko Kurelović, Saša Miljanović položili su test iz pravila i propozicija pa će obnašati dužnost opunomoćenika u sezoni 2012 / 13. Tjedan dana ranije su Denis Hadžić i Mladen Vučković položili za listu A1 lige, a zbog obveza je Ivan Dundović na istom seminaru položio za A2 listu i sudit će kao i prošle godine u Zagrebu. 
Objavljeno: 20.09.2012. 
Pet je momčadi prijavlo svoje sudjelovanje u ovogodišnjem Kupu K. Ćosića za Istarsku županiju. U prvom krugu natjecanja snage će odmjeriti Ghia staff i Rovinj, a pobjednik te utakmice će na gostovanje u Poreč protiv ekipe Istra Poreč. Pula 1981 će u 2. krugu natjecanja biti domaćin gradskom rivalu Stoji. 
Turnir na Stoji 
Objavljeno: 20.09.2012. 
Vrijeme prije početka nove sezone seniori Stoje iskoristi će za odigravanje jakoga međunarodnog turnira koji će se održati 21. - 22.09.2012. u dvorani ŠSD Stoja. 
Pored domaćina Stoje na truniru će nastupiti ruski prvoligaš Enisey iz Krasnojarska, slovenska ekipa Javor iz Pivke te ekipa KK Kastva. 
Turnir započinje u petak u 18 sati utakmicom KK Enisey i KK Javor, a u 20:15 sati sastaju se stari znanci Stoja i Kastav. 
U subotu, 22.09. u 17 sati igra se utakmica za treće mjesto, a u 19:15 igra se finale turnira. 
Memorijal Marijan Salamun Salko 
Objavljeno: 19.09.2012. 
Iako se trebao održati drugog vikenda, zbog problema kojima se susretao organizator turnira KK Ghia staf, turnir će se održati ovog vikenda uz sudjelovanje KK Split, KK Helios Domžale, KK Ri basket i domaćina KK Ghia staff. Ove godine turnir je namijenjen za generaciju kadeta, a ekipe će u 3 dana odigrati međusobno 6 utakmica. Raspored možete pogledati u najavi. 
Memorijalni turnir u Puli 
Objavljeno: 17.09.2012. 
U Puli će se od petka do nedjelje (21 - 23.09.) održati tradicionalni memorijalni turniri Josip Joža Sever na kojem će sudjelovati senirske ekipe: Limometal (Cazin - BiH), Rudar Cimper (Mursko središće), Hapa Ansbach Pirahnas (Njemačka), Istra Poreč, Rovinj i domaćin Pula 1981, a održat će se i veteranski turnir sa ekipama Novog sada, Sarajeva i Pule 1981. 
In memoriam: Valter Grubišić - Raga 
Objavljeno: 20.08.2012. 
U svojoj 54. godini nakon duge i teške bolesti preminuo je Valter Grubišić - Raga. Bio je suosnivač KK Stoja, njezin igrač, trener, djelatnik i veliki zaljubljenik u košarku. Hvala Ti na svemu što si učinio za košarku na ovim prostorima. 
KK Umag gosti reprezentacije 
Objavljeno: 10.08.2012. 
Jutarnji trening Hrvatske reprezentacije posjetilo je desetak dječaka iz košarkaškog kluba Umag. Ovi lavići iz Umaga silno su željeli upoznati svoje idole iz nacionalne vrste te iskoristiti priliku za druženje, slikanje i skupljanje iskustva u razgovoru s reprezentativcima. 
Makon što su iz kluba kontaktirali savez, a stručni stožer predvođen s izbornikom Jasminom Repešom to obje ručke prihvatio, priuštio je malim košarkašima veliko zadovoljstvo. Po njihovim izrazima lica vidjeli smo oduševljenje, a nadamo se da će im ovo druženje pomoći na njihovom košarkaškom put. Možda se i netko od njih nađe u dresu reprezentacije za nekoliko godina. 
Kup K. Ćosića - 1. krug 
Objavljeno: 20.10.2009. 
Danas se igra prva od dvije utakmice 1. kruga Kupa K. Ćosića. Poreč će u dvorani V. Jože s početkom u 20.30 sati ugostiti KK Puris iz Pazina. Utakmice ova dva rivala uvijek su bile neizvjesne i obje momčadi nadaju se pobjedi i plasmanu u finale. U drugoj utakmici sastaju se Fažana i Pula 1981, a domaći B ligaš će pokušati pronaći prigodu za iznenađenje. 
Raspored: 
20.10.2009. (utorak): 
20.30 sati, dv. V. Jože, POREČ - PURIS 
21.10.2009. (srijeda): 19.30 sati, dv. OŠ Fažana, FAŽANA - PULA 1981 
5. memorijal Marijan Salamun - Salko 
Objavljeno: 24.09.2009. 
Od petka do nedjelje u Pazinu će se odigrati 5. juniorski memorijal Marijan Salamun Salko. U tri dana snage će međusobno odmjeriti Zadar, Split, Benetton i domaći Puris. 
