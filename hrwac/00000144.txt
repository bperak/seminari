Terapeut je osoba koja se nakon odgovarajućeg profesionalnog osposobljavanja (u Hrvatskoj ili inozemstvu) profesionalno ili neprofesionalno bavi određenom vrstom prirodne, energetske i / ili duhovne medicine.
U iznimnim slučajevima kada se radi o posebnoj nadarenosti terapeut može biti i osoba koja postojeći i standardiziran sustav obrazovanja nije prošla.
Članak 3.
Svi redovni članovi HUPED-a su istovremeno i terapeuti. Pridruženi članovi su terapeuti ukoliko ispunjavaju sve uvjete za pridruženog člana / terapeuta iz Statuta i terapeutskog Kodeksa.
HUPED priznaje diplome, certifikate, dozvole dobivene od strane inozemnih visokoškolskih ustanova i ostalih strukovnih organizacija koje se bave školovanjem budućih terapeuta i na osnovu njih dodjeljuje terapeutski Certifikat. Popis inozemnih obrazovnih ustanova naveden je u " dodacima ".
HUPED priznaje i potvrde / certifikate dobivene i u Hrvatskoj (popis također u " dodacima ").
Članak 6.
Stručna Komisija HUPED-a na svojim sjednicama raspravlja prijedloge o priznavanju potvrda / certifikata dobivenih od strane ustanova i organizacija koje još nisu na popisu u " dodacima ".
Odluku donosi Predsjednik na temelju preporuke stručne Komisije ili sam na osnovu osobne procjene.
Članak 7.
Sjednice Komisije se mogu odvijati fizičkim sudjelovanjem clanova na sjednici ali i preko Interneta, uz pomoć e-maila, zatim kao videokonferencije i sl.
Članak 8.
Redovni članovi mogu i preko HUPED-a organizirati školovanje za svoje učenike te tada HUPED izdaje potvrdu / certifikat o završenom tečaju kod određenog terapeuta te terapeutski certifikat.
U svim ostalim slučajevima HUPED izdaje potvrdu i CERTIFIKAT na temelju diplome / potvrde / certifikata dobivene od pojedinaca ili drugih organizacija iz Hrvatske i / ili inozemstva.
Članak 9.
Certifikat izdaje Predsjednik Upravnog vijeća i ona je pravovaljana uz njegov potpis i žig.
I I. Trajno usavršavanje terapeuta i produživanje terapeutskog certifikata
Članak 10.
Terapeutski certifikat se izdaje na period od dvije godine.
Produžuje se prikupljanjem bodova putem obaveznog sudjelovanja (pasivnog i / ili aktivnog) na godišnjem kongresu kojeg organizira HUPED, zatim sudjelovanjem na sjednicama stručne Komisije i Upravnog vijeća (ukoliko je terapeut član tih tijela), vlastitim aktivnostima te prikupljanjem dovoljnog broja anketnih listića od strane zadovoljnih korisnika njegovih usluga (broj anketnih listića će biti utvrđen naknadno).
Članak 11.
Na osnovu uvjeta iz clanka 10. terapeut mora skupiti minimalno 200 bodova u roku od 2 godine u svrhu produzivanja terapeutskog certifikata
Bodovi se dodjeljuju na ovaj način:
- sudjelovanje na godišnjim kongresima udruženja donosi 10 bodova za pasivno sudjelovanje, a 20 bodova za aktivno sudjelovanje na kongresu (kao predavač);
- sudjelovanje članova tijela na sjednicama Upravnog vijeća i stručne Komisije donosi 5 bodova po sjednici;
- organizacija stručnog terapeutskog skupa od strane terapeuta - članova pod pokroviteljstvom HUPED-a donosi 20 bodova, a samo sudjelovanje na njemu 10 bodova.
- anketni listići prikupljeni od strane korisnika terapeutskih usluga se boduju na taj način da svaki pozitivno ispunjeni listić bez obzira da li se radi o potpunom ozdravljenju / iscjeljenju ili samo poboljšanju zdravstvenog stanja korisnika usluga, donosi 1 bod.
U slučaju većeg broja prikupljenih anketnih listića od strane nezadovoljnih korisnika te u slučaju drugih nepravilnosti u radu terapeuta, Upravno vijeće HUPED-a moze pokrenuti disciplinski postupak koji se može sastojati u:
- provođenja ostalih kaznenih postupaka na temelju terapeutskog KODEKSA.
III. Dobivanje stručnih priznanja od strane HUPED-a
Članak 13.
Stručna priznanja kao što su dr. P. M., dr. E. M., dr. D. M. dodjeljuju se od strane stručne Komisije na temelju posebnih teorijskih i / ili praktičnih dostignuća na području prirodne, energetske i / ili duhovne medicine.
Ukoliko vrsta terapije koju terapeut koristi nije njegovo originalno djelo bez obzira što terapeut nije imao konkretnog fizičkog učitelja te nije pohađao poseban tečaj ili školu onda on nije kandidat za dodjelu stručnog priznanja.
Članak 14.
Pod dostignućima na području teorije prirodne, energetske i / ili duhovne medicine podrazumijeva se doprinos u razumijevanju mehanizma funkcioniranja pojedine terapeutske grane. Teorija koja se iznosi bi trebala biti originalna, a ukoliko se nadograđuje na već postojeće spoznaje onda bi njena primjena / nadopuna trebala biti originalno autorsko djelo.
Pismeni dio prijave za stručno priznanje za dostignuća na području teorije treba sadržavati:
1. Naziv teorije
2. Kratak sažetak teorije i navesti područja njene primjene
3. Detaljno objašnjenje teorije koje između ostalog treba sadržavati:
a. Originalni elementi teorije
b. Način na koji se došlo do originalnih elemenata
c. Primjeri iz prakse koje ta teorija objašnjava
Ukoliko se radi samo o Vašoj originalnoj nadopuni već postojeće teorije
Usporedba postojeće teorije i teorije s Vašom nadopunom u razumijevanju određene problematike
Ukoliko se radi o originalnoj teoriji
Čime ona doprinosi razumijavanju određene terapeutske problematike, a što već postojeće teorije i objašnjenja to nisu mogle
4. Literatura kojom ste se eventualno služili
NAPOMENE:
Važno je da se konkretno držite zadanih tema. Nije potrebno široko teoretizirati o već poznatim činjenicama
Rad predati u 7 primjeraka, mjesec dana prije prezentacije
Konzultirajte HUPED prije predaje referata kako bi se utvrdili eventualni nedostaci ili nejasnoće
Članak 15.
Ukoliko se radi o posebnim dostignućima u praktičnom radu (nova vrsta terapije) onda se zahtjevu prilaže kratki opis terapije, način njenog djelovanja te najmanje 100 ispunjenih anketnih listića od strane korisnika te metode na osnovu kojih se može zaključiti da je metoda djelotvorna. U tim anketnim listićima je potrebno da svaki klijent navede i svoje osobne podatke. Anketni listići se mogu dobiti na zahtjev iz udruženja.
2. Kratak opis metode i nacin rada
3. Originalni elementi metode
4. Način na koji se doslo do originalnih elemenata.
5. Primjeri iz prakse:
Ukoliko se radi o Vašem originalnom doprinosu kvaliteti određene metode
Usporedba učinaka klasičnom (poznatom) metodom i novom Vašom metodom:
- Mora biti ista dobna grupa i vrsta tegoba.
- Prilozena dokumentacija koja to potvrđuje mogu biti i dodatni anketni listici ispunjeni od strane onih korisnika usluga koji su se koristili uslugama drugih terapeuta srodne terapeutske discipline
- Ispunjeni anketni listići korisnika Vaše metode (100 kom, a može i više jer možda neće biti sve ankete uvažene). Obavezno moraju biti navedeni telefonski brojevi i adrese korisnika u anketi.
Članak 16.
Teorija ili opis / demonstracija originalnog terapeutskog rada se iznosi pred Upravnim vijećem i stručnom Komisijom HUPED-a na sjednici i ukoliko se svi članovi Komisije nakon izlaganja i diskusije slože onda se dodjeluje stručno priznanje: doktor duhovne medicine (dr. D. M.) ili doktor energetske medicine (dr. E. M.) ili doktor prirodne medicine (dr. P. M.), ovisno o vrsti medicine na koje se izlaganje odnosi.
U slučaju da se radi o opsežnijoj teoriji koja baca svijetlo razumijevanja na niz različitih terapeutskih vrsta od kojih neke spadaju u prirodnu medicinu, neke u energetsku medicinu, a neke možda i u duhovnu medicinu onda se dobiva stručno priznanje: doktor prirodne i / ili energetske i / ili duhovne medicine ovisno o tome koja područja teorija pokriva.
Članak 17.
Stručna priznanja se pišu na taj način da " dr. " stoji ispred imena, a kratica koja označuje vrstu medicine iza imena npr: dr. Petar Petrović, E. M.
U slučaju opsežnije teorije stručna priznanja se pišu na taj način da " dr. " stoji ispred imena a kratice koje označavaju vrstu medicina iza imena jedna za drugom kao npr: dr. Petar Petrović, P. M., E. M. za slučaj da njegova teorija pokriva terapeutske discipline sa područja prirodne i energetske medicine i sl.
Članak 18.
Prijava za dodjelu stručnog priznanja se vrši tako da se zahtjev u pismenom obliku šalje na adresu udruženja.
Ukoliko se radi o metaznanstvenoj ili znanstvenoj teoriji onda se ona u pismenom obliku prilaže zahtjevu.
Po prijemu zahtjeva Udruženje šalje obavijest o terminu kada će biti sljedeći sastanak stručne Komisije i Upravnog vijeća te usmeno izlaganje / demonstracija.
D O D A C I
(NAPOMENA: " DODACI " su još u izradi)
Ustanove čije školovanje HUPED automatski priznaje i izdaje terapeutsku Licencu
