Na priredbi borilačkog sporta ' Oluja u ringu 3 ', u organizaciji njegova Pit Bulla, Radnić je u Hvaru odlukom sudaca 3:0 savladao Bruna Franchija i vratio pojas WAKO PRO prvaka svijeta po K1 pravilima u polusrednjoj kategoriji (do 71,8 kilogram) koji mu je ovaj bio oduzeo već u prvoj obrani, u lipnju.
Podsjetimo, Radnić je vlasnik pojasa postao u travnju, u Beču, svladavši Foada Sadeghija da bi dva mjeseca kasnije izgubio od Talijana Franchija odlukom sudaca. Željan uzvrata titulu je napao unatoč činjenici da je doživio prometnu nesreću, pao je s motora, što ga je spriječilo da pripreme odradi kako treba i bude sto posto spreman. Ipak, to se u ringu u Hvaru nije osjetilo. Radnić je od prvog do posljednjeg gonga bio dominantniji. Kontrirao je Talijanu, vješto izbjegavao njegove nalete, a na koncu ga i pošteno namlatio. U četvrtoj rundi Frane je raskrvario protivnika, curio mu je nos, pa su do kraja meča obojica bila zamazana krvlju, no Radnić je prošao bez posjekotine.
- " Bio sam bolji i zasluženo osvojio naslov, ali nisam bio sto posto spreman. " - kazao je nakon meča Radnić.
Frane se plasirao i na završni ovogodišnji turnir K-1 boraca Europske lige Collizion koji će se u održat u prosincu Europska liga Collizion okuplja najjače K-1 europske promotore, te se koristi kao karta za Japan
Uz sve to nemojmo zaboraviti na čovjeka koji stoji iza Frane a to je Marko Žaja - predsjednik za tajlandski boks, savate i slobodnu borbu te sportski direktor svih klubova. Od svog osnutka prije 14 godina " PitBull " bilježi mnoge značajne uspjehe na brojnim nacionalnim i međunarodnim borilačkim natjecanjima i turnirima, Žaja je osnivač i uspješni borac iz vremena klupskih početaka, a danas jednako uspješni sportski direktor i trener u klubu.
" ARENA " Zagreb
Zaštitari Bilić-Erić " a su od prvoga dana početka radova na projektu Arena Zagreb zaduženi za osiguranje objekta, bio je to dugotrajan I delikatan proces izgradnje koji je prošao u najboljem redu. Nakon završetka radova na Areni Zagreb, ljepotica je bila spremna za svoju svrhu, te je ugostila najbolje rukometaše svijeta za čiju su se sigurnost brinuli naši zaštitari.
Arena Zagreb je naziv za višenamjensku dvoranu s pratećim sadržajima, predviđenu za održavanje sportskih, kulturnih, poslovnih i zabavnih manifestacija. Smještena je na zapadnom ulazu u grad Zagreb u naselju Lanište. Grad Zagreb i Vlada Republike Hrvatske raspisali su natječaj za izgradnju sportske dvorane koja bi ujedno bila i domaćin za Svjetsko rukometno prvenstvo u siječnju 2009. godine. Kapacitet dvorane iznosi 15.200 sjedećih mjesta, odnosno 20.000 za potrebe održavanja koncerata.
Sportska događanja za koje je predviđena Arena Zagreb su rukomet, košarka, odbojka, mali nogomet, tenis, stolni tenis, gimnastika, badminton, boks, hrvanje, dvoranska atletika i ostali dvoranski sportovi. Također, omogućeno je i održavanje različitih koncerata, izložbi, sajmova, konvencija i kongresa. Osim navedenog, unutar građevine smješteni su i popratni ugostiteljski, poslovno-komercijalni sadržaji, kao i mala dvorana za trening sportaša.
Arena koncerti - Uspješno odrađeni projekti naših zaštitara::
Svjetsko rukometno prvenstvo 2009.
Prljavo kazalište
Beyonce
Mišo Kovač
Toni Cetinski
Londonska Filharmonija
Organizacija i zaštita tijekom Don King ovog boravka u Zagrebu
Don King je najutjecajnija ličnost u svijetu profesionalnog profesionalnog boksa u posljednjih 30 godina.
Bio je promotor najvećih boksača na svijetu - Muhammada Alija, Joea Fraziera, Georgea Foremana, Mikea Tysona, " Sugar " Ray Leonarda. Trenutno se brine o karijerama trojice svjetskih prvaka u teškoj kategoriji. To su John Ruiz (WBA), Chris Byrd (IBF) i Lamon Brewster (WBO).
Proslavio se 1974. kada je u Kinshasi (DR Kongo, bivši Zair) organizirao legendarni dvoboj Muhammada Alija i Georgea Foremana, koji je bio poznat po sloganu " Rumble in the Jungle ". Bio je to prvi boksački meč u povijesti kojeg je putem tv prijenosa vidjelo više od milijardu ljudi.
Razlog njegovog dolaska u Hrvatsku je karijera hrvatskog teškaša Marija Preskara.
Don King je u hotelu Sheraton održao konferenciju za novinare. Svi događaji kojima je bio nazočan Don King su pomno isplanirani od strane stručnjaka iz tvrtke Bilić-Erić security i njegovog bodyguard tima. Bila je to jedna lijepa međunarodna suradnja.
SAMSUNG NATIONS CUP
Zaštitari Bilić-Erić a iz godine u godinu brinu se za sigurnost natjecatelja i posjetitelja Zagrebačkog hipodroma. Rezultat tome je obostrano zadovoljstvo sudionika prestižnog konjičkog natjecanja za Svjetski kup.
Ovo prestižno konjičko natjecanje za Svjetski kup najviše međunarodne kategorije C. S. I. O. - W - (Concours de Saut International Officiel) održava se na Hipodromu Zagreb kao natjecanje za Svjetski kup u individualnoj kategoriji (World Cup) i natjecanje za Svjetski kup nacija (Samsung Nations Cup).
Zahvaljujući Međunarodnom konjičkom turniru, naša zemlja i grad Zagreb, uvršteni su u samo središte svjetskih konjičkih zbivanja, jer samo 26 zemalja u svijetu ima čast održavati natjecanja za Svjetski kup u toj najvišoj kategoriji.
Hrvatska konjička reprezentacija, iz godine u godinu, sve se češće pojavljuje na velikim međunarodnim natjecanjima. Na taj način, ona sebi s jedne strane otvara put za ulaz među svjetsku konjičku elitu, a s druge, tu istu elitu dovodi u Hrvatsku.
Ana Kournikova
Najatraktivnija tenisačica svijeta, Ruskinja Ana Kournikova, nastupila je na WTA turniru u Bolu na Braču, na kojem je nagradni fond bio 170,000 USD atraktivna Ruskinja bila je najveća zvijezda izdanja Croatian Bol Ladies Open turnira. Tijekom njezinog boravka od trenutka kada je stupila na hrvatsko tlo u zračnoj luci, za njezinu sigurnost bili su zaduženi zaštitari Bilić-Erića.
" naslov u svim novinama "
Odlično organiziran koncert Beyonce rasplesao Zagreb
Prepunu arenu u euforiji trebalo je koordinirano i taktički osigurati od neželjenih posljedica gužve, što su zaštitari i redari Bilić-Erića profesionalno odradili i time još jednom dokazali da su sposobni upravljati velikim brojem ljudi. " Dečki su odlični " bile su riječi posjetitelja Arene.
Spektakl kakav u Zagrebu dugo nije viđen priredila je svojim obožavateljima Beyonce nastupom u Areni.
Nakon jednog od pet ili šest presvlačenja Beyonce je završila pod krovom dvorane na trapezu, što je uz odlično dizajniranu rasvjetu izazvalo pravu pomamu, pogotovo činjenica da se spustila na otočić među fanovima i tamo odradila sljedeće tri pjesme, komunicirajući direktno s publikom.
Ne treba zanemariti niti policiju koja je odradila sjajan posao oko dvorane, jer je promet tekao bez prevelikih zastoja i uz velik broj prometnika koji su pomagali vozačima da se što prije maknu s parkinga. Ispit je položila i Lupa i Arena, tako da se Depeche Mode može čekati s nestrpljenjem.
Boksački klub " Sesvete "
Boksački klub Sesvete krenuo je sa radom 14.04.2008. godine, pod vodstvom trenera Bone Bošnjaka, i u gotovo samo godinu dana rada može se pohvaliti sa jedanaest državnih reprezentativaca, od toga šest državnih prvaka i pet viceprvaka, te pet boksača koji su uzeli brončane medalje na državnom prvenstvu.
U ovom trenutku, slovi kao najbolji klub u Hrvatskoj u kategoriji kadeta, drugi je najbolji u kategoriji juniora, te treći u kategoriji seniora. Uzimajući u obzir navedeno, nijedan klub u povijesti hrvatskog boksa nije ostvario takve rezulate u svom samom početku.
