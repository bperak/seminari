limena glazba 
O glazbenom životu u Daruvaru prije 1. svjetskog rata ne postoji puno zabilježenih podataka. U raznim zapisima može se pronaći spominjanje orkestra pri termalnom lječilištu u kojemu su svirali glazbenici iz šire okoline. Ne postoji nikakav pisani zapis o tome da je u gradu prije 1. svjetskog rata svirala puhačka glazba. Tada su bili u modi manji mješoviti orkestri. 
Prvobitni puhački orkestar ili dechovku osnovali su Česi, još 1884. g. doselivši se u Predavac i bližu okolicu. Ubrzo su njihovu tradiciju sviranja puhačkih instrumenata prihvatili starosjedioci pa glazba nastavlja živjeti na tadašnjim proslavama, zabavama i svatovima. 
