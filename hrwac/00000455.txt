nasa-tvrtka@gmail.com jeste li ikad dobili kakvu poslovnu ponudu s gmail, yahoo, hotmail ili pak s neke od ISP-ovih domena (@t-com.hr, @iskon.hr) koje su besplatne? Prva reakcija većine ljudi na primitak e-maila vezanih uz posao s neke od ovih adresa je svrstavanje poruke u spam ili pak smeće. Suočeni sa sve većom količinom spam-a i nevažnih poruka, rijetko tko će uzeti vremena da ovakav e-mail pregleda ili čak pročita. Razlozi?
Izgledate neozbiljno
Za svaku tvrtku ili obrt u današnje vrijeme je gotovo neoprostivo da ne koristi internet u svom radu bilo za komunikaciju putem e-maila ili pak prezentirajući svoje proizvode i usluge potencijalnim kupcima. Cijena za smještaj stranica i e-mailova je stvarno mala stavka, naročito ako se pogledaju ostali troškovi u radu primjerice internet priključka. Također, ako i ne želite plaćati za neku od. com,. net i sličnih domena CARNet za registrirane tvrtke i obrte nudi besplatnu domenu pod uvjetom da označava ime tvrtke tj. obrta.
Upotreba e-maila koji ste dobili s internet priključkom od ISP-a ili napravljenog na nekom od besplatnih e-mail servisa stoga dosta ruši na dojmu o poslovanju; ukoliko e-mail ne shvaćate dovoljno ozbiljno da biste se potrudili postaviti ga na vlastitoj domeni zašto bi itko imao razloga uopće ga čitati?
Stoga izgovori poput to puno košta, ovo je samo privremeno ili ionako nam nitko ne piše ne drže vodu već danas pokrenite nešto po tom pitanju, razlika između ugovaranja posla s vaše strane ili pak od strane konkurencije može biti u jednom jedinom e-mailu koji niste primili
Tko sve čita e-mailove na toj adresi?
Dodatni problem kod ovih generičkih adresa je što ne znate tko im sve ima pristup. Ako ste i uspjeli dobiti povjerenje potencijalnog poslovnog partnera, teško da će vam neke povjerljive podatke ili planove poslati na e-mail adresu oblika nasa-tvrtka@yahoo.com budući da je vrlo lako moguće da e-mailove na toj adresi čita više ljudi.
Privatne e-mail adrese su privatne
Tvrtka vam ima stalne klijente, ne tražite dodatne poslove, a ionako imate jedno jedino računalo te samo jedan čovjek zna baratati s e-mailom. Budući da nemate interesa za predstavljanjem tvrtke na internetu ili općenito s domenama, ta osoba komunicira s poslovnim partnerima preko svog privatnog e-maila. Sve ovo radi do trenutka kad vas ta osoba ne napusti klijenti se i dalje obraćaju direktno njemu iako više ne radi kod vas Navikavanje na novu e-mail adresu će potrajati, a isto tako i sami procjenite koliko imate povjerenja u bivšeg zaposlenika da vam proslijedi sve poruke sve ovo se moglo izbjeći e-mail adresom vezanom uz domenu tvrtke
Mali ste? Nema problema i vi možete izgledati kao cijela korporacija
Pri početku komunikacije s tvrtkom, ljudi su naviknuti na strukturu e-mail adresa korporacija gdje ne moraju brinuti o tome hoće li e-mail poslati pravoj osobi dovoljno je poslati ga na adresu odjela (prodaja@infinius.hr, podrska@infinius.hr, zaposlenja@infinius.hr) te će biti odgovoren od strane osobe koja je zadužena za to.
Nema veze je li kod vas zaposleno stotine, deset, dva ili samo jedan čovjek s različitim e-mail adresama za svaki dio vašeg poslovanja ćete olakšati klijentima komunikaciju pri kontaktu, a ujedno i pokazati organiziranost unutar tvrtke. Iako sve ove adrese mogu biti preusmjerene na jednu adresu, osobi koja vodi računa o više dijelova poslovanja će biti olakšan i rad već unutar svojeg e-mail sandućića će imati bolji pregled tema i upita.
Birajte svoju adresu
Umjesto da ste prisiljeni odabrati adresu oblika marko436@. com ili ja_supermario@ hr, odaberite sami svoju adresu, hoće li to biti ime-prezime@nasa-tvrtka.hr, ime@nasa-tvrtka.hr je na vama. Često u razgovoru zapamtimo samo ime bez prezimena te ljudi očekuju da će, ako vas žele kontaktirati biti dosta poslati e-mail na ime@ime-tvrtke.hr, no ukoliko imate više osoba s istim imenom u tvrtki bi svakako bilo potrebno naglasiti to i prezimenom.
Besplatno uvijek ima svoju cijenu
Besplatne e-mail adrese se dobijaju uvijek pod nekim uvjetom bilo to dodatno reklamiranje koje vam se dodaje u tijelo e-mail poruke nakon slanja, ili pak opasnost od gubitka podataka. Iako će se većina servisa koji dijeli besplatne e-mail adrese truditi da ste zadovoljni njihovim servisom, opasnost od gašenja servisa, gubitka korisničkih računa ili pak promjena podataka (npr. @hinet.hr = &gt; @htnet.hr = &gt; @t-com.hr) uvijek postoji.
S druge strane, u slučaju da sami kontrolirate svoje ime domene te servis e-maila s ovim problemima se nećete morati susretati
Slazem se sa svim navedenim. Pogotovo ako tvrtka ima vlastitu domenu koju vec placa. Ne vidim zasto je ne bi iskoristila i koristila umjesto svih tih free email servisa.
http://www.infinius.hr/blog/ darkmares
Naravno, domena je ono što čini razliku. Na primjer, Google Apps nudi isto sučelje i način rada kao i na gmail korisničkim računima, ali s tom bitnom razlikom = &gt; pod vašom vlastitom domenom a ne na @gmail.com.
Zapamtite, besplatni e-mail servisi nisu dobrotvorna organizacija a i takve organizacije znaju igrati prljavo.
http://www.infinius.hr/blog/ darkmares
Iako se većina podataka skupljenih preko ovih servisa koristi isključivo u statističke svrhe i prikazivanje reklama (prije prijave na neki servis provjerite uvjete upotrebe), ovo je cijena koju je ponekad potrebno platiti za besplatno korištenje. Ne bih rekao da bi veličina tvrtke trebala imati utjecaja na ovo te bi sve tvrtke ali i pojedinci trebali sami ocijeniti prednosti i mane pri izboru servisa kod nekoga će prevagnuti troškovi dok će kod drugih stabilnost i sigurnost podataka biti na prvom mjestu.
