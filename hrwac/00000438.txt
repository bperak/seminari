Vaša registracija je uspješna
Ministar Jovanović: Obrazovanje za društvo jednakih šansi
" Svako društvo i svaka politika mora osigurati veću kvalitetu života, a veće kvalitete života nema bez sloboda. Jedina prava sloboda je sloboda od straha protiv kojeg se borimo obrazovanjem ", rekao je ministar obrazovanja i sporta
Nadograđeni dio školske zgrade Osnovne škole Vladimira Nazora u Novoj Bukovici otvorio je danas ministar znanosti obrazovanja i sporta Željko Jovanović istaknuvši tom prigodom kako je obrazovanje najvažnije da bi Hrvatska bila država slobodnih ljudi i društvo jednakih šansi. " Želim da Hrvatska bude država slobodnih ljudi u kojoj su ekonomija i sve vrijednosti utemeljene na znanju i da bude društvo jednakih šansi, a da bi to bila - najvažnije je obrazovanje ", rekao je ministar Jovanović.
Bolji i kvalitetniji život
Izgradnja školskog prostora u koji su smješteni informatička učionica, knjižnica i čitaonica, kuhinja s blagovaonicom, dva kabineta, dvije klasične učionice i novi sanitarni čvor trajala je četiri godine. Projekt je vrijedan tri milijuna i 600 tisuća kuna, a financiran je novcem Europske investicijske banke putem ministarstva regionalnog razvoja te fondova Europske unije i općine Nova Bukovica. Virovitičko-podravska županija i općina opremili su novi prostor namještajem i opremom, a Ministarstvo znanosti obrazovanja i sporta sudjelovalo je u opremanju knjižnice.
" Ovdje ste s ovom školom pokazali da bez suradnje općine, gradova, županije, ministarstva, ali i svih ljudi koji žive ovdje ne može doći do uspjeha. Nadogradnja ove škole pokazuje da samo zajedništvo vodi ka uspjehu, ka boljem i kvalitetnijem životu ", kazao je ministar Jovanović.
Uputio je poruke učenicima, roditeljima i učiteljima naglašavajući važnost kvalitete života u svim dijelovima Hrvatske.
Vatra koju treba rasplamsati
" Svako društvo i svaka politika mora osigurati veću kvalitetu života, a veće kvalitete života nema bez sloboda. Jedina prava sloboda je sloboda od straha protiv kojeg se borimo obrazovanjem, zato draga djeco učite što više jer ćete biti jači i moćniji, a vašim roditeljima bih poručio da se ne ljute ako ih nekada ne čujete, ali istovremeno da nikada ne prestanu slušati svoju djecu. Učiteljima poručujem da dječje glavice nisu posude koje treba ispuniti, nego vatra koju treba rasplamsati ", naglasio je ministar Jovanović.
Načelnik Nove Bukovice Tomislav Žagar kazao je da je dogradnja škole zamišljena u tri faze. " Sada smo završili prvu fazu koja je zbog objektivnih razloga trajala četiri godine, druga je faza izgradnja sportske dvorane za čiju je izradu projektne dokumentacije novac osiguralo Ministarstvo znanosti, obrazovanja i sporta, a treća je faza uređenje okoliša škole ", rekao je Žagar.
Virovitičko-podravski župan Tomislav Tolušić naglasio je da županija ulaganjem u školstvo želi svim učenicima osigurati jednake uvjete školovanja. Do kraja ove godine, kazao je, osim u Novoj Bukovici, bit će završena izgradnja još osam škola u toj županiji.
Anketa
PITANJE: R. S. (18) Ove godine završiti ću srednju školu. Gluhonijem sam, a želim upisati Ekonomski fakultet. Hoću li to moći? Postoje li asistenti na predavanjima, koji prate predavanje na znakovnom jeziku?...
Uvijek imamo u vidu da su naši članovi ljudi sa potrebama za društvom, zabavom, samoostvarenjem, osnaživanjem i svemu ostalom što čini čovjeka bićem kakvo jest. S tim vodiljama pokušali smo osmisliti programske aktivnosti koje će upotpuniti svakodnevicu članova CeDePe Zagreb - kažu u udruzi
Osječko Općinsko državno odvjetništvo podignulo je optužnicu protiv Željka Širića zbog osnovane sumnje da je počinio kazneno djelo prijetnje te kazneno djelo uništenja i oštećenja tuđe stvari, izvijestilo je danas odvjetništvo ne navodeći identitet okrivljenika
Glavni izbornik
Korisni linkovi
