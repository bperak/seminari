Akupunktura i homeopatija u prevenciji i liječenju gripe
Piše: dr. Vesna Gorički. Prirodnim metodama možemo podići obrambenu snagu imunosnog sustava i ublažiti simptome
Ovo je opis
Objavljeno: 13.02.2012. Autor: Dr. Vesna Gorički
Podijeli ovaj članak:
Pogledano: 1155 puta
Gripa - influenca je zarazna bolest dišnog sustava uzrokovana virusom. Virus gripe zadržava se isključivo u površnim stanicama dišnog sustava. Prenosi se izravnim kontaktom sa zaraženom osobom, predmetima ili udisanjem zaraženih čestica zraka.
Vrijeme inkubacije je izuzetno kratko-1 do 2 dana i bolest počinje iznenada, visokom temperaturom i tresavicom, bolovima u mišićima, kostima i zglobovima. Temperatura je obično 38 - 40 oC te ako nema komplikacija, traje 5 - 7 dana. Bolesnici uglavnom imaju i jaku glavobolju, bezvoljni su i pospani.
Uz cjepivo protiv gripe, simptome te bolesti možemo i sami spriječiti ili bar ublažiti jačanjem imunog-obrambenog sustava.
Već odavno je poznato da na otpornost organizma djeluju različiti faktori: neadekvatna prehrana, smanjena ili pretjerana tjelesna aktivnost, stres, loše navike (alkohol, pušenje), premalo sna itd.
Vitamini i minerali za borbu protiv prehlade i gripe
Za pravilan rad obrambenog sustava neophodni su vitamini i minerali: vitamin A, C, E, B6, selen, cink, željezo i bakar, a nalazimo ih u voću, povrću, sjemenkama, orašastim plodovima i cjelovitim žitaricama. Nažalost, rijetko tko uspijeva putem hrane zadovoljiti dnevne potrebe ovih nutrijensa, a naročito su nedostatne u zimskom periodu. Da bi potakli organizam na borbu protiv prehlade ili jednostavno da bi pojačali otpornost tijela, potrebno je tzv. suplementiranje, tj. dodatni unos vitamina i minerala gotovim preparatima.
Ukoliko se vitamini i minerali unose kao dodaci u vidu tableta, treba biti veoma oprezan Moramo voditi računa o tome da su vitamini i minerali u suptilnoj ravnoteži i da svaki poremećaj te ravnoteže dovodi do lančane reakcije poremećaja drugih. Jednom riječju, svi vitamini i minerali u većim količinama su otrov za organizam. Danas postoji metoda kojom se s velikom vjerojatnošću može utvrditi vitaminsko-mineralni status. Metodu je prije 40 - tak godina otkrio dr. Voll i zasniva se na činjenici da se se određene tvari koncentriraju na točno lociranim točkama na koži, a to su uglavnom akupunkturne točke. Postupak je bezbolan, izvodi se sondom na koži lica i trupa i pokazuje trenutnu koncentraciju određenih vitamina i minerala u organizmu.
Jedna od metoda kojom se može postići smanjenje štetnog utjecaja stresa i pozitivno djelovati na jačanje otpornosti organizma je akupunktura.
Akupunkturni tretmani poboljšavaju funkcioniranje imuniteta
Akupunkturnim tretmanom dolazi do znatnog poboljšanja imunološkog sustava u organizmu.Otpornost tijela prema upalama i infekcijama se izrazito povećava. Do toga dolazi uslijed povećanja bijelih krvnih zrnaca-leukocita, antitijela-globulina i drugih tvari koje povećavaju imunološku otpornost organizma. Studije rađene u Americi dokazale su da je broj bijelih krvnih stanica porastao čak 168 % unutar tri sata nakon akupunkturnog tretmana.
Akupunktura je veoma korisna u borbi s infekcijama i upalama. Kod antibiotskih terapija akupunktura smanjuje potrebu za produženom terapijom. Daljnji učinak ove kineske metode je i anti-upalni i anti-alergijski učinak do kojeg dolazimo uslijed izlučivanja kemijskih supstanci (derivati arahidonske kiseline) koje smanjuju i sprječavaju upalne procese u tkivima.
Psihološki efekt akupunkture podrazumijeva smirivanje pacijenta što se razlikuje od obične sedacije. Taj se učinak ostvaruje preko određenih formacija u srednjem mozgu i specifičnih područja u mozgu.
Istraživanje metaboličke biokemije mozga pokazuje da tretiranjem akupunkturnih točaka dolazi do povišenja količine dopamina u moždanom tkivu.
Preporučuje se 10 tretmana da bi se postigla stabilizacija organizma, te nakon toga 1 - 2 puta mjesečno za održavanje postignutog stanja. Danas se akupunktura izvodi uz upotrebu tankih iglica od nehrđajućeg željeza i različitih legura. Razvojem tehnike sve se više koriste jednokratne igle čime se izbjegava opasnost prijenosa zaraznih bolesti. Pacijenti sve češće traže novu metodu-stimuliranje akupunkturnih točaka laserom. Nekoliko je razloga - ona je individualna (za vrijeme tretmana terapeut se potpuno posvećuje jednom pacijentu), potpuno bezbolna, isključena je mogućnost zaraze) i kratkotrajna - oko 15 minuta.
- Povećati hranu bogatu cinkom jer on sprječava razmnožavanje nekih virusa te na taj način može smanjiti trajanje bolesti i nastanak komplikacija - grah, špinat, sjemenke buče, integralne žitarice, crni kruh
U prevenciji, ali i terapiji gripe možemo primijeniti homeopatski lijek NATURCOKSINUM u čijem su sastavu zastupljene tri aktivne supstancije koje udruženo djeluju na imunosustav pojačavajući prirodni obrambeni mehanizam u slučaju bilo kojeg virusnog oboljenja praćenog temperaturom.
Kao prevenciju uzimamo ga 1 x tjedno u sezoni gripe, a ako su simptomi gripe već počeli, tada 3 x dnevno.
