U Hrvatskoj je objavljena knjiga koju su napisali profesori Joshua Shemer i Yehuda Shoenfeld (Izrael) pod nazivom " TERORIZAM I MEDICINA ", medicinski aspekti biološkog, kemijskog i radiološkog terorizma. Hrvatsko izdanje uredio je umirovljeni general Hrvatske vojske i predsjednik Zajednice udruga Hrvatski ratni veterani prim. dr. Ivan Prodan, a recezent je mr. sc. Pavle Kalinić. Knjiga bi trebala izazvati veliki interes i kod hrvatskih liječnika, pa i šire. Riječ je o zbirci radova o odgovorima medicine na terorističke napade, prvenstveno one biološkim, kemijskim i radiološkim tvarima. Cilj knjige je približiti kliničke pokazatelje i ozljede karakteristične za biološke, kemijske i radiološke napade. Opisani su svi mehaniymi oyljeda nastalih uporabom spomenutih tvari, a posebno postupak preživljavanja i umanjivanja smrtnosti. Knjiga je obogaćena dijagramima, snimkama i drugim slikama i ilustracijama. Budu ' i da se u Hrvatskoj općenito vrlo malo posvećuje pozornost takvim vrstama napada ili su svi skloni tvrditi da se terorizam događa negdje drugdje, pa je i stručna literatura na tom području nedostatna. Knjiga " Terorizam i medicina " u prvom će redu poslužiti hrvatskim liječnicima, stručnim djelatnicima policije i vojske da upoznaju svjetska iskustva u preventivnom djelovanju i liječenju posljedica takvih napada. 
