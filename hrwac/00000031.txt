Analna fisura (Fissura ani) 
Analna fisura svojom posebnošću zaslužuje specijalno mjesto u oboljenjima završnog crijeva, jer ju karakterizira veoma jaka bol u predjelu čmara za vrijeme i nakon pražnjenja. Jaki bolovi, kao da se nalazi užarena kuglica na čmaru, nije prisutna samo za vrijeme defekacije, nego nažalost traje i satima nakon defekacije. Osim ovog upadljivog simptoma analne fisure, često je prisutno kvarenje na toaletni papir, kao i prisustvo jednog čvorića (koji se uvijek nalazi neposredno iznad fisure), veličine zrna graška ili malo veće, koji je na dodir bolno osjetljiv. 
Kada pacijent ima istovremeno: - veoma intenzivnu bol u vidu prženja na čmaru - krvarenje na toalenti papir i - pipa kvržicu na čmaru, to nam uvijek sugerira da se vjerojatno radi o analnoj fisuri. 
Riječ je zapravo o defektu sluznice ili bolje rečeno ranici, koja je u 90 % slučajeva locirana na stražnjoj strani analnog kanala, često odmah neposredno iznad čmara. Fisura uvijek nastaje zbog prejakog tonusa, odnosno jakosti unutarnjeg sfinkter, a nikako zbog tvrde stolice, kako su dugo smatralo. 
Pojačani tonus unutarnjeg sfinktera razvlači veoma bolno osjetlivu sluznicu analnog kanala (vidi građa i funkcija) i tad kod sasvim normalne stolice sluznica puca i stvara se opisana fisura. 
Kako je locirana na veoma osjetljivoj zoni, tako svaki akt pražnjenja pojačava bolove, a bolovi dovode do još jačeg tonusa unutarnjeg sfinktera i tako se krug zatvara. Pacijenti trpe i zbog bolova često odgađaju stolicu, što naravno još više pogoršava stanje. 
Patogeneza, odnosno način nastanka analne fisure nije do kraja razjašnjen. Postoji više čimbenika, koji dovode do pojačanog tonusa unutarnjeg sfinktera, kao što je pretjerana tjelesna težina, sklonost trombozi, loš način prehrane, dugo sjedenje, uzimanje laksativa, što sve zajedno otežava akt pražnjenja i normalnu cirkulaciju u tom području. To istovremeno uvjetuje rigiditet (gubitak elasticiteta) analnog kanala, pojačano djelovanje sfinktera i rezultat je analna fisura. 
Liječenje analne fisure 
Liječenje analne fisure je veoma jednostavno i izrazito učinkovito cilj je smanjiti tonus unutarnjeg sfinktera. 
U Poliklinici Dr. Lastrić već godinama provodimo uspješno liječenje Analne fisure metodom tzv. Analne dilatacije. 
Liječenje se izvodi ambulantno u lokalnoj anesteziji i traje oko 5 10 minuta. Zahvat je potpuno bezbolan i ne postoje komplikacije od zahvata (čak niti u literaturi). Nakon analne dilatacije, već sutradan pacijent je bez jakih bolova, a za 4 6 tjedana fisura spontano epitelizira. 
U rijetkim slučajevima gdje analnom dilatacijom ne možemo postići zadovoljavajuće rezultate, kao i kod kroničnih, zapuštenih fisura, mora se pristupiti operacijskom zahvatu. Izvodi se tzv. Lateralna sfinkterotomija (Sphincterotomia Lateralis). Operacija se izvodi u lijevom bočnom položaju, u običnoj lokalnoj anesteziji i potpuno je bezbolna. Nakon operacije pacijent samostalno odlazi kući i radno je sposoban. 
