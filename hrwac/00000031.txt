Važna je svjesnost pri molitvi i meditaciji. Staviti se u Gospodinovu prisutnost, uložiti trud, jednostavno i mirno činiti ono što mi pomaže da se uživim i doživim duhovnu stvarnost koju mi Gospodin nudi. 
1. Otkriti meditaciju kao nešto što je neobično važno za moj život - hrana za moju dušu - voda bez koje ne mogu opstati - zrak za moja pluća - kondicija duše - svjetlo koje obasjava moj svijet i moj dan - susret: s Bogom, s drugim čovjekom, sa sobom - svijet mira i tišine koja me obnavlja - slušanje u kojem čujem govor koji u buci ne mogu čuti - prilika da progovorim srcem mome Gospodinu - nestaju strahovi, nesigurnosti, agresije - jačanje moje volje - utjelovljenje istine i života u moje biće - povezivanje dviju obala života - otkrivanje svijeta ' biti ' u stalnoj ponudi ' imati ' - formiranje osobnosti - učenje ' umiranja ' i opraštanja - odgovori na ' neodgovoriva ' pitanja - jasnoća i upute za daljnji hod kroz život - izlaženje iz vlastitog ' ja ' i ulaženje u Božji ' JA ' - novi prostori duhovnog perivoja - nova stanja i struje u mom biću - zdravlje (tolike bolesti dolaze radi rastrganosti moga bića, nemira, nespokoja, grča,...). - postajem novi čovjek - odgovor na život: odakle? kamo? zašto? - mogucnost Bogu da izvodi svoje djelo oblikovanja moga bića - preventiva, terapija, lijek - donošenje drugih, i svega Bogu - cilj meditacije: primjena na život Primjer žene koja je na poticaj voditelja meditacije počela meditirati svaki dan pola sata. Njezina jutarnja meditacija učinila je novim njezin dan i njezin nutarnji svijet. 
2. Prakticirati: važno je početi meditirati. Kada? Od danas. Najljepše u mom danu bit će susret s Gospodinom u mojoj meditaciji. 
Jedan od razloga zašto ljudi ne meditiraju jest sljedeći: nikada nisu osjetili blagoslov i bogatstvo meditacije. Znate li koliko Pogoreliću treba svirati svaki dan da bi ostao u kondiciji? Barem 5 - 6 sati. Nema izbora ako hoće biti virtuoz. Kod meditacije ne treba slušati osjećaje. Trebam, to mi koristi, ne mogu kvalitetno živjeti bez meditacija. Hoću, moram, trebam meditirati. 
II. Tijek meditacije 
Pripravna molitva: molim milost u Boga, našeg Gospodina, da sve moje nakane, čini i djela budu upravljena čisto i potpuno na službu i proslavu njegova Božanskog Veličanstva / DV br. 46 / &gt; 
Prva predvježba: predodžba mjesta, okom mašte gledam stvarno mjesto gdje se nalazi predmet koji hoću promatrati; npr. hram ili goru gdje se nalazi Isus ili naša Gospa, već prema tome što hoću promatrati... / 47 / 
Druga predvježba: molim Boga, našega Gospodina, ono što hocu i želim. Ta prošnja treba biti u vezi s predmetom razmišljanja, tj. promatram li uskrsnuće, trebam moliti radost s radosnim Kristom; ako je ono u muci, valja mi moliti boli, suze i muku s izmučenim Kristom. Tu ću moliti da se postidim i pokajem pred samim sobom, gledajući koliko ih je suđeno za samo jedan smrtni grijeh, a koliko puta sam ja zaslužio da zauvijek budem osuđen zbog tolikih svojih grijeha. / 48 / 
Prije svakog promatranja ili razmišljanja treba izmoliti pripravnu molitvu, koja se ne mijenja, i obaviti dvije spomenute predvježbe, koje se katkad izmijene, prema potrebi predmeta. / 49 / 
Tri točke: dozvat ću sebi u pamet predmet koji razmatram, pustit ću da razum to istražuje, zatim volju u želji da se svega sjetim i da sve proniknem. Idem od točke do točke i zadržavam se tako dugo dok nalazim hranu za dušu. Ako prođem sve tri točke, a još mi vrijeme meditacije nije isteklo, mirno ću se vratiti na prvu točku i dalje ću promatrati-obnavljati ono što sam meditrao. 
Način meditiranja: - osobe, riječi i djela - 5 osjetila: vid, sluh, opip, miris, okus - razum, volja, mašta, predodžba, osjećaji, sjećanje... sve moći bića - ostat ću tamo i tako dugo gdje ubirem najviše ploda za moju dušu 
Na koncu meditacije slijedi razgovor: Može on biti samo s Gospodinom, a može i trostruki razgovor: - s Gospom i Zdravo Marijo - s Isusom i Dušo Kristova - s Ocem i Oče naš, a sve je to u Duhu Svetom 
Razgovor s Kristom: npr. ako razmatram o grijehu. " Trebam misliti na Krista, našeg Gospodina, kao prisutna, raspeta na križu, i započinjem razgovor s njime te ga pitam kako je on, iako je Stvoritelj, prihvatio to da se učini čovjekom te je od vječnog života dospio do vremenite smrti, da tako umre za moje grijehe. Isto, tako, gledajući sebe, trebam se pitati što sam učinio za Krista, što radim za Krista, što treba da od sada učinim za Krista. I videći ga takva i tako razapeta na križu, zaći ću u mislima koje mi se prikažu. (DV 53). Činim to kao prijatelj s prijateljem. 
- KONZOLACIJA = utjeha - DEZOLACIJA = suhoća - VJERNOST MEDITACIJI (radije dvije minute dulje nego kraće) - Neprijatelj čovjekov nastojat će me zbuniti pod vidikom dobra i u samoj meditaciji; nerijetko će to učiniti tako što tražim ugodu u meditaciji. - Refleksija ili vrednovanje: kako mi je uspjela meditacija? Ako nije uspjelo, Gospodine molim te otkrij mi zašto? Ili, ako je uspjelo zahvalit ću Gospodinu. - Po meditacijama duša se pripravlja, naklanja odstranjenju svih neurednih sklonosti i duša nalazi Božju volju. - ne zadovoljava dušu obilje znanja, vec unutarnje kušanje i proživljavanje stvari. - Onome koji ulazi u meditaciju uvelike će koristiti da uđe s velikodušnošću i darežljivošću prema svome Stvoritelju - Ako se u meditacijama ne javljaju nikakvi pokreti, bilo utjehe, bilo suhoće, niti osjećaja djelovanja i kojega duha, treba pomno ispitati obavljam li dobro, u koje vrijeme i na koji način. 
Neprijatelj čovjekov redovito, naime, napastuje pod izlikom dobra onda kad se čovjek nalazi na putu rasvjetljenja. 
Za vrijeme utjehe vrlo lako je cijeli sat ostati u razmatranju, tako ga je opet u vrijeme suhoće vrlo mučno ispuniti. Borba protiv suhoće je u tom da ustraje više od sat. U vrijeme utjehe važno je da ništa ne obećaje i ne pravi nikakvih zavjeta nepromišljeno i na brzu ruku (to čine često po prirodi manje stalne osobe). 
III. Što meditirati? 
Razlika kršćanske meditacije od meditacija ' alternative ' raznih vrsta: 1. Kršćanska meditacija ima jasan sadržaj, razumljiv sadržaj, sadržaj Božje objave. 2. Duh Sveti je onaj koji me vodi, rasvjetljuje i izvodi djelo ' novosti ' i obnove u meditaciji. Time nije umanjena zauzetost onoga koji meditira. On u biti voden Božjim duhom i sam postaje kvalitetniji i spremniji za ulogu koja je njemu namijenjena. 
Sadržaj: Riječ Božja (posebno Evanđelje), zatim to mogu biti molitve: Oče naš, Zdravo Marijo, Slava Ocu, Vjerovanje i slično, mogu uzeti: prvi dio meditacije: hvala drugi dio: molim Mogu otići u prirodu i s pet osjetila kušati Božju prisutnost u svemu stvorenom (prigodno). 
Kako meditirati? - vrijeme, mjesto i stav - barem 30 minuta (45 min. ili 1 sat). - stav: sjedeći, klečeći, stojeći, nauznak ili na leda ležeći, hodajući... stav bilo koji koji mi pomaže (mogu to ' posuditi ' iz bilo kojeg ' svijeta ', npr. yoga i slicno). Zauzeti pravilno stav: ustrajati, ali ako treba i promijeniti. Sve što mi pomaže u meditaciji to ću koristiti: svijeća, glazba, poseban prostor, park, rijeka, obala... Ne smijem ' svaštariti ' u meditaciji. To znači potrebna je disciplina, meditiram izabrani sadržaj i na njega ću se ograničiti. 
