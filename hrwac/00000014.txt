Epidemiologija 
Tečaj higijenskog minimuma 
Prema Pravilniku o načinu stjecanja osnovnog znanja o zdravstvenoj ispravnosti namirnica i osobnoj higijeni osoba koje rade u proizvodnji i prometu namirnica (NN 23 / 94) obavlja se tzv. tečaj higijenskog minimuma. 
Tečajevi se održavaju prema osnovnom i proširenom programu. 
Tečaj po osnovnom programu pohađa se prije početka rada, a po proširenom programu tijekom obavljanja određenih poslova odnosno djelatnosti s namirnicama. 
Osnovni program obuhvaća slijedeće teme: 
Osobna higijena 
Osnovni pojmovi o širenju, sprečavanju i suzbijanju zaraznih bolesti 
Trovanje hranom 
Higijena namirnica i prostorija za proizvodnju, promet i čuvanje namirnica 
Higijena okoline 
Sanitarni propisi 
Prva pomoć 
Prošireni program uz gore navedene, a ovisno o poslovima koje polaznici tečaja obavljaju, obuhvaća i slijedeće teme: 
Higijena vode za piće, postrojenja i uređaja za preradu i distribuciju vode u javnom vodosnabdjevanju 
Pohađanje tečaja po navedenom programu dužan je osigurati poslodavac na način da svake četvrte godine od posljednje provjere znanja upućuje djelatnike na tečajeve, a u svrhu unapređenja sanitarno-higijenskih uvjeta rada u proizvodnji i prometu namirnica. 
Po završetku tečaja obavlja se usmena provjera znanja polaznika pred ispitnom komisijom. Provjeri znanja može pristupiti samo onaj polaznik koji je redovito pohađao nastavu. Polazniku tečaja koji je postigao uspjeh na provjeri znanja izdaje se potvrda. 
