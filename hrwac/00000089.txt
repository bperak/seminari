I ove godine stigli su formulari za prijavu zainteresiranih za sudjelovanje u aktivnostima tijekom kriznih situacija.
Kako je Radio klub Šibenik potpisnik ugovora o edukaciji za potrebe SRVKS-a (sustava radio veza u kriznim situacijama - što nam je bio uvjet za subvencioniranu kupovinu novog radio uređaja) tako je naša obveza obučavati članove i raditi na promicanju ovakvih akcija.
Namjena ovih formulara jest prikupljanje podataka o potencijalnim osobama koje bi mogle sudjelovati u zaštiti i spašavanju. Upis na ništa ne obvezuje već služi samo za sistematizaciju i daljnje usavršavanje sustava.
Članovi se upisuju dragovoljno, no bilo bi dobro kad bi odaziv iz RK Šibenik bio što veći.
Rok za prijavu je do 15. siječnja (do tada treba poslati podatke).
Formulari se nalaze kod tajnika kluba (9 a3bpp).
Javite se na 098 / 294 - 112 ili 9 a3bpp [ et ] ham.hr (zamijeni [ et ] sa @)
73
Tajnik RKŠ
Ante Petković - 9 a3bpp
Čestit Božić i sretna Nova godina
Čestit Božić i sretnu Novu 2012. godinu svim članovima kluba i posjetiteljima web stranica.
Puno dobrih DXeva, uspješnih samogradnji, lijepih trenutaka.
73, HNY 2012.
Iz DUZS: zamućena voda
Autor Ante Petković
Petak, 19 Prosinac 2008 13:53
DUZS, ŽC 112 proslijedio medijima za javno objavljivanje:
Dana 18. prosinca u 14:35 sati ŽC 112 Šibenik primio je informaciju od Vodovoda i odvodnje Šibenik da je došlo do zamućenja vode na vodocrpilištima Jaruge i Miljacka s vrijednostima izvan dozvoljenih. Preporučuje se građanima koji koriste vodu iz navedenih crpilišta da vodu talože i prokuhavaju prije upotrebe. Uzrok zamućenja su višednevne padaline.
Ispitivanje sirena
Autor Ante Petković
Srijeda, 19 Studeni 2008 09:34
OBAVIJEST IZ DUZS:
Dana 19. studenog 2008 (srijeda), u vremenu od 12:00 do 15:00 obaviti će se ispitivanje (rekonstruiranog) sustava uzbunjivanja građana na području odgovornosti ŽC 112 Šibenik.
Ispitivanje će se vršiti znakom za prestanak opasnosti.
DUZS moli građane da ostanu mirni jer se radi o ispitivanju koje je nužno za ispravan rad sustava.
Napomena:
Županijski centar 112 Šibenik ć sukladno pravilniku svake prve nedjelje u mjesecu, u 12:00 sati, ispitivati ispravnost sustava za uzbunjivanje korištenjem znaka za uzbunjivanje - " prestanak opasnosti ".
73
Stigao novi uređaj
Autor Damir Senečić
Petak, 07 Studeni 2008 11:08
Stigao novi uređaj
Nakon dugog i trnovitog puta konačno smo uspjeli.
Zatvorena je financijska konstrukcija, uređaj je naručen i konačno je stigao
Radi se o Kenwood-ovom modelu TS-2000 nabavljenom uz subvencije HRS-a. Uređaj će se koristiti za obuku mladih operatera i za djelovanje u kriznim situacijama.
