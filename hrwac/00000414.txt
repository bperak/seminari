nogomet
17.06. ' 04 nephrite
Ili kako god se već zove ona stvar od Pipsa. Pošto je počelo Europsko prvenstvo u nogometu, a i pošto sam ja upao u kreativnu krizu razmjera one u kojoj se nalaze scenaristi " South Parka " odlučio sam pisati o stvari o kojoj nemam pojma - - nogometu. Nisam baš totalna neznalica (za razliku od nekih znam da je gol-out kada mexički igrači iznesu vratnice izvan granica igrališta), ali što se igranja nogometa tiče, vjerojatno sam najgori igrač ikad. Uz možda izuzetak Josipa Šimića. Stvar je da u životu nisam uspio šutnut loptu ravno i u smjeru koji sam prvobitno zamislio (vidite li sada sličnost sa Josipom Šimićem? Vjerujte živim u sramoti). Također ne znam driblat (kao ni Šimić), igrat glavom (Šimić), centrirat (Šimić), pimplat (Šimić) i pri igranju imam problema s održavanjem tjelesne ravnoteže (opet Šimić). Sličnosti sa Šimićem prestaju kod podatka da za razliku od njega, ja ne vozim Mercedes. Toliko sam loš, da me Šuker iz principa odbija pozdraviti na ulici. U biti jedina stvar u kojoj sam gori od igranja nogometa je biljar. Kažem vam, toliko sam loš u biljaru, da sam u svom životu prisustvovao takvim ponižavajućim trenucima, kao što je totalno gaženje od kolegice s faxa. Pri čemu mi je samo ostvarivanje kontakta između štapa i bijele kugle predstavljalo nerješivu zagonetku, jednaku onoj s kojom se Josip Šimić suočava svaki put kad dođe vrijeme da navuče dres preko glave. Prilikom tog sramotnog incidenta osjećao sam se kao zadnji luzer kojeg Paul Newman u " Hazarderu " uništava svakim potezom, a nakon završene partije pokupi dve plavuše i ševi ih na biljarskom stolu, dok ih ja kao gubitnik moram gledat. Da, osjećaj je identičan samo nema grupnjaka i Paul Newman je ženska sa savršenim tijelom, preljepim očima i totalno ravnodušnim odnosom prema mom humoru. I sad, kako bih ja trebao dokazat kako sam cool i sjajan kada ne mogu savladati igru u kojoj treba štapom ugurat raznobojne kugle u rupe na stolu? No, skrećem s teme.
O mojoj katastrofalnoj nogometnoj karijeri najbolje govori podatak da sam u životu zabio samo 3 gola (kao i Šimić). Od toga jedan rukom (ove sličnosti sa Šimićem su postale uznemirujuće). Ali, kada već nisam mogao zaigrati u Amsterdam Areni u Ajaxovom dresu, pružila mi se prilika da to učinim u svijetu koji je identičan našem, osim što izuzev stadiona ne postoji vanjski svijet i popraćen je kometarima sexualno frustriranih Japanaca na amfetaminima. Govorim naravno o svijetu Playstationa i International Superstar Soccer Pro simulaciji nogometa. Ništa nije ravno osjećaju zabijanja gola Italiji, pritom vrišteći na ekran: " Ha Pojedi to Roberto Baggio " i istodobno trljajući kontroler o prepone. Doduše, Baggio se u igrici zvao Beggi i nije imao repić i bio je ful visok i tamnoput, a komentator ga je nazivao Miyazaki. Ali, u žaru igre takve stvari nisu važne.
Nažalost, moja prilika za slavu je upropaštena činjenicom da sam i u ovom obliku nogometa bio loš. Glavni razlog tome je da sam veći dio svoje profesionalne karijere bio prisiljen igrati protiv Vala. A on je za razliku od mene non-stop nabijao po ISS-u i jednostavno uživao gazeći me vaterpolskim rezultatima. Time je (sumnjam) iskaljivao svoj bijes i frustracije zbog moje nadnaravne inteligencije. U biti nije on bio neki sjajan igrač. Samo bi dodao loptu Ronaldu i šprintao do mog gola, dok su moji jadni braniči pokušavali držati korak (za daljnje reference pogledati bilo koju epizodu " Kapetana Kinšase "). Ja sam imao sličnu " taktiku ", ali nisam imao Ronalda. Danas je, objektivno gledajući naš stil igre bio primjereniji ragbiju. Tj. nekakvom retardiranom obliku ragbija koji bi mogli izmisliti samo Amerikanci kada bi bili toliko glupi.
Kada se sve zbroji, ja sam protiv Vala imao sve skupa 30 - ak pobjeda, koje sam proslavio kličući u sebi, bez ikakave naznake smiješka. Naime, jednom sam nakon pobjede (prekinuvši niz od 50 poraza) podigao ruke u zrak i ukliknuo, što je kod Vala izazvalo napadaj bijesa, te je bacio Playstation kroz prozor, pritom ubivši vlastitu mačku. Srećom, mačkino truplo je ublažilo pad Playstationa. No, od tog dana Val je pokraj konzole držao nož kako bi me podsjetio na pravila ponašanja (moje) pobjedničke momačadi. S druge strane, Val je na meni nakupio kojih 1000 pobjeda s gol razlikom od nekoliko tisuća golova na njegovoj strani i možda stotinjak na mojoj.
I tako mi je s obzirom na nesretne okolnosti mog nogometnog neznanja i Valove sebičnosti preostala samo jedna stvar - - postati navijač. Ali i tu je Sudbina odlučila ugurati svoje ljepljive prste ravno u Šupak moje dobre sreće i ja sam postao navijač najvećih gubitnika u povijesti nogometa - - Nizozemske. Ne sjećam se točno zašto sam njih izabrao... možda zbog Gullitove frizure na onim World Cup ' 94 sličicama koje sam skupljao. Anyway, usljedilo je razočaranje za razočaranjem kada je Nizozemska redovito gubila od ' 94. do 2000. Ono što su Nizozemci osobito voljeli raditi je ispadati na penale. Mrzim penale. Skoro ko svoj fax. Holandezi su u polufinalu Eura 2000 protiv paštašutara promašili jedno 5 - 6 jedanasteraca. Nisam točno siguran koliko, jer sam u tim trenucima očaja već bio u suzama (kao i dvije godine ranije protiv Brazila) i brojao minute do novog živčanog sloma. Kao vrhunac je došao Val koji me je odmah nazvao kako bi mi se smijao preko telefona. Bezosjećajni gad. On inače navija za momčad koja trenutačno vodi na kladionicama, tako si osiguravajući mentalno zdravlje, ali si pritom prodajući navijački integritet i dušu. Ako je uopće ima.
Šanse da Paklena Naranča osvoji Euro ' 04 su minimalne. Još manje s mojom podrškom (moja loša navijačka sreća nije ograničena sam na Oranje. Svaki sportski kolektiv mog izbora loše prolazi gdje god nastupao). Ali, ako se to dogodi trčat ću gol, pjevajući " We Are The Champions ". Nije da to i inače ne radim. Samo tada svalim odgovornost za posljedice na svoj poremećaj podvojene ličnosti.
DISCLAIMER: Certifikat ISO 971 potvrđuje da ja ni u kojem slučaju nisam Josip Šimić ili jedan od njegovih zlih klonova.
matriks iz bak
30.04. ' 03 nephrite
Probudio sam se jednog dana. Nisam imao predavanja. Nona me tlačila. Gledao sam teve (školski obrazovni program). Došao je poštar i predao mojoj noni paket za mene. Prije nego ga je otvorila, istrgao sam joj ga iz ruku i zarežao. Otvorio sam kuvertu... ili paket... hmmm stvarnost je čudna stvar. Stvarnost kao moje poimanje stvarnosti... stvarnost... rialiti...
