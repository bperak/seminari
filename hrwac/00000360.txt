Iako je od velikosrpske agresije na Hrvatsku prošlo gotovo četvrt stoljeća središtem Karlovca proteklih dana odjekivali su pokliči: Ovo je Srbija i Klat ćemo Hrvate.
Policija u akciji
Pomalo nestvarne događaje službeno su potvrdili uhićenjima i iz Policijske uprave karlovačke. No za mnoge još šokantniji podatak je kako su direktne prijetnje ubojstvom i smaknućem djece i drugih članova obitelji izrečene Mihajlu Miši Hrastovu i Goranu Čerkezu koje mnogi smatraju herojima zaslužnima što su Karlovac i Karlovčani spašeni srpske okupacije i protjerivanja iz njihovih domova.
Posljednji događaj zbio se na prostoru nedaleko Gradskog kazališta Zorin dom u strogom središtu grada, kraj jednog od tamošnjih ugostiteljskih objekata.
Ne znam što je bio povod no vidio sam čovjeka koji se obrušio na Čerkeza, kojeg znam iz viđenja. Počeo mu prijetiti, rekao mu da je ustaša, da dobro zna gdje živi on, ali i članovi njegove obitelji, te kako ovdje u Karlovcu više nema što tražiti jer je ovo Srbija.
No, još mi je šokantnije bilo kad je slične prijetnje izrekao i prema Miši Hrastovu ispričao nam je jedan od svjedoka događaja.
Hrastov, očito vidno uznemiren, javio nam se iz svog doma.
Čerkez me nazvao telefonom i odmah sam shvatio da nešto nije u redu. Kad mi je prepričao događaj ostao sam u šoku, ozbiljno uzemiren, pokušavajući se suzdržati od bilo kakvih reakcija. Znate dobro u kakvoj sam poziciji i kako se osjeća čovjek kojem više od 20 godina sude za istu stvar. No, možete zamisliti kako se osjećaju moja supruga i kćer koji sve to proživljavaju, iako s događajem nemaju nikakve veze.
I prije sam često znao primati prijeteće pozive telefonom, no sada kada mi otvoreno prijete ubojstvom kćeri i supruge mislim da je to kap koja je zaista prelila čašu. Bojim se da taj srpski ekstremizam ne eskalira, jer su sličnim prijetnjama i maltretiranju proteklih mjeseci izloženi i brojni moji suborci rekao je Hrastov.
Nije slučajnost
Nakon događaja otišao je u policiji i podnio kaznenu prijavu. Policije je službeno priopćila da su zbog tog događaja uhitili dvojicu Karlovčana starih 24 i 56 godina. Očevici su nam potvrdili da je riječ o ocu i sinu Draganu i Endiju Ćutkoviću. Obojica su dobro poznati Karlovčanima, a od prije su već više puta upisani i u policijske bilježnice.
No, da nije riječ o izoliranom incidentu potvrđuje i slučaj Ljubomira Jurkovića Dede koji je poznat iz slučaja The Independent. I on je imao gotovo isti sukob sa istim ljudima, također vezan uz srpski ekstremizam.
Ogorčen sam. Kako mogu živjeti ovdje i izjašnjavati se kao Hrvat i katolik dok ne mogu reći kako je Franjo Tuđman prvi hrvatski predsjenik, te kako su Istra i Kordun Hrvatska, a ne Italija ili Srbija. Taj Čutković mi je prišao, pljunuo me i udario u glavu. Tada mi je rako da će on dovesti odred iz Banja Luke, da će pokalti sve Hrvate i da nama ustašama neme mjesta ovdje, jer je tu Srbija ispričao je šokiran Jurković koji je od tog događaja na liječenju.
Krešimir Vilajtović odvjetnik koji Hrastova zastupa već niz godine u slučaju Koranski most tvrdi da i ovaj slučaj dokazuje katastrofalnu situaciju unutar institucije sistema.
Osim što bih zaista pohvalio reakciju karlovačke policije koja je vrlo brzo otkrila počinitelje, svi ostali uključeni u ovaj sustav ponašaju se u najmanju ruku katastrofalno. Hrastovu se za isti događaj sudi već 22 godine.
Kroz isti pakao prolazi i njegova obitelj, Mislim da je sad krajnje vrijeme da se okonča ta silna nepravda prema ljidima kojima je već sada uništen život.
Jednako tako smatram da se treba oštro kazniti sve koji na bilo koji način sudjeluju u maltretiranju i podgrijavanju srpskog ekstremizma u središtu Karlovca tvrdi Vilajtović.
- Istražni sudac Vojnog suda u Sarajevu Alaga Bajramović donio rješenje da se istraga protiv uhićenih Splićana vodi u Sarajevu, jer istražni sudac Vojnog suda u Splitu nije bio spreman preuzeti vođenje predmeta.
- U Pakracu pri rutinskoj kontroli prometa mučki ubijen hrvatski policajac Vlado Laučan.
- Bosnu i Hercegovinu brani samo 79 specijalaca, objašnjava predsjednik Predsjedništva BiH Alija Izetbegović nemogućnost obrane te republike od unutarnje i vanjske agresije na nju.
