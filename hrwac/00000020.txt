1. Predavanja se održavaju jednom tjedno: prvo je u ponedjeljak, 19.11. a kasnije četvrtkom do 20.12.2012, od 19 do 21 sat u prostorijama Kamenjaka: - otrovne, strogo zaštićene i zaštićene vrste, - petnaestak najčešćih i lako prepoznatljivih biljaka koje su ujedno među najzdravijim i najukusnijim (kako prepoznati biljku, staništa, kad se bere, prehrambena vrijednost...) - ispit provjere znanja je uvjet za nastavak tečaja. 2. Terenska nastava, dva dana: boravak u prirodi, prepoznavanje i branje bilja. Termini po dogovoru. 3. Praktična nastava, dva dana: pripremanje raznih recepata od samoniklog bilja. Termini po dogovoru. 
Tečaj mogu pohađati samo članovi Kamenjaka. Tko nije član, može se učlaniti utorkom i petkom od 18 do 20 sati. Rad će se odvijati u maloj grupi od petnaestak polaznika. Cjelokupni tečaj stoji 500 kuna. Prilikom prijave plaća se 200 kuna za ciklus predavanja. Preostalih 300 kuna plaća se na početku terenske nastave. Taj iznos uključuje i nabavku svih namirnica potrebnih za pripremu recepata na praktičnoj nastavi. 
Stipe Kristić u obitelji je od djetinjstva u doticaju s plodovima prirode. Aktivnim proučavanjem samoniklog jestivog bilja bavi se 15 godina, što je preraslo u način života. Član je PD " Kailaš ", izučava vedsku filozofiju, bavi se glazbom, fotografijom, videom... Stipe je suosnivač i tajnik udruge Mala scena, grupe za umjetničku orijentaciju i zdrav život, poznate po organizaciji festivala samoniklog bilja i zdravog života. Dio je ekipe " Šumskog kuhara " te snimatelj i montažer istoimenog TV-serijala. 
Tajnik, Verdan Grubelić 
30.9.2012. - Na stranici odsjeka za vodiče nalaze se novi dokumenti za organizaciju izleta i predaju izvještaja (vidjeti na dnu). Dokumente vodiči preuzmu na kompjuter, ispune te pošalju na e-mail pdkamenjak@gmail.com 
20.9.2012. - Poštovani članovi HPS-a 
Ako niste do sada sudjelovali u foto izložbama našeg Društva sada imate priliku da se uključite i pošaljete 10 svojih najboljih fotografija na temu PLANINE. Za sve detalje oko sudjelovanja na foto izložbi pročitajte na stranicama FOTO ODSJEKA. 
Napominjemo da pravo slanja radova i izlaganja na izložbi imaju i članovi drugih društava, odnosno članovi HPS-a 
Voditelj foto odsjeka: Saša Subotić 
17.9.2012. - OBAVIJEST o pronalasku planinarske jakne Netko je na Memorijalnom usponu na Učku dana 16.9.2012. ostavio jaknu na jednoj klupici pokraj parkirališta na početku uspona na Poklonu, pa smo je uzeli u Društvo. Osoba čija je to jakna neka se javi na telefon Društva u uredovno vrijeme ili na mobitel našeg tajnika Verdana (navesti model, tj. marku jakne i što je bilo u njoj). 
Web redakcija 
13.9.2012. - u nedjelju 16.9.2012. naše Društvo organizira tradicionalni, ove godine već 29. MEMORIJALNI USPON NA UČKU. Molimo članove da se priključe organizaciji i da sudjeluju na pohodu u što većem broju 
Dobrodošli 
6.9.2012. - Temeljem odluke Upravnog odbora Društva od 5.9.2012, pozivaju se svi zainteresirani članovi Društva da se do utorka, 11.09.2012. prijave u tajništvo Društva za tečaj za markaciste koji Komisija za planinarske putove HPS-a organizira u Baškim Oštarijama 29 / 30.09.2012. Podrobnije informacije mogu se dobiti kod tajnika Društva ili pročelnika za markaciste Žarka Fištreka. 
Voditelj odsjeka markacista Žarko Fištrek 
15.8.2012. - Poštovani članovi, 
Planinarsko društvo Kamenjak pokrenulo je u sklopu Ekološkog odsjeka grupu za upoznavanje ljekovitog i samoniklog jestivog bilja pod imenom " Čičak ". Tečajeve, predavanja, radionice itd. vodit će stručni suradnici, profesionalci u tom području. 
Tečaj će se bazirati na uporabnoj strani domaćeg ljekovitog bilja. Trajat će dva mjeseca, a uključuje predavanja četvrtkom u Kamenjaku i radionice na terenu. Martina inzistira prvo na " zagrijavanju klupa " pa, nakon zadaća i ispita, oni koji zadovolje postavljeni minimum izlaze na teren u vrijeme vegetacije. 
Početak tečaja je 20.09.2012. godine, a cijena je 300 kuna mjesečno. Prijaviti se mogu samo članovi Kamenjaka (tko nije član može se učlaniti u uredovno vrijeme tajništva). Rad će se odvijati u maloj grupi od najviše 12 članova. 
Prijave se zaprimaju u tajništvu Društva zaključno do 11.9.2012. ili do popunjenja grupe 
3.8.2012. - Poštovani članovi 
Hrvatski planinarski savez u rujnu organizira tečaj za vodiče društvenih izleta (VDI). Tečaj se provodi kroz dva uzastopna vikenda, a ispit se polaže jedan vikend otprilike dva mjeseca kasnije. 
Pozivamo sve članove zainteresirane za stjecanje zvanja " Vodič društvenih izleta " da se osobno prijave u tajništvu Kamenjaka, gdje će dobiti sve potrebne informacije. Najvažniji uvjeti za pristupanje tečaju, propisani pravilima Hrvatskog planinarskog saveza, jesu završena Opća planinarska škola i pisana preporuka matičnog društva - Kamenjaka. 
Prijave se primaju do 7.8.2012. 
Pozdrav, Darko Tadej, voditelj vodičkog odsjeka PD Kamenjak 
3.8.2012. - OPĆA PLANINARSKA ŠKOLA PD " KAMENJAK " 
Započele su prijave za upis u Opću planinarsku školu 2012 / 13. za područje Primorsko-goranske županije. Predavanja i vježbe će se odvijati od 10.10. do 19.12.2012. (jesensko polugodište) i od 16.01. do 20.03.2013. (zimsko polugodište). Cijena je za članove PD Kamenjaka 300 kn, a za sve ostale 400 kn. Informacije i prijave u tajništvu Društva do popunjenja (30 polaznika). 
Voditelj planinarske škole: Verdan Grubelić 
29.7.2012. - Imali smo tehničkih problema oko servera, pa stoga nismo bili u mogućnosti objavljivati izlete niti nove obavijesti. Sada sve radi. Web redakcija 
28.5.2012. - Izlet na Monte Cavallo zakazan za 3.6.2012. je otkazan od strane vodiča dotičnog izleta, te umjesto njega imamo izlet u Sloveniju na Vremščicu 
11.5.2012. - Odsjek markacista organizira ove subote i nedjelje (12. i 13.5.) uređivanje naših staza u " Grobničkim Alpama ". Polazak je oba dana u 7 sati automobilima s Delte. Uz uobičajenu planinarsku opremu, hranu i piće poželjno je ponijeti nešto od vrtnog alata i rukavice. Više informacija kod pročelnika Odsjeka, Žarka Fištreka (mob. 091 59 85 232). 
30.4.2012. - Iznimno, ovu srijedu, 02.05.2012. godine Društvo će biti otvoreno od 19 do 21 sat. Zaprimat će se prijave za sljedeće akcije i izlete: 1. Prijave za radnu akciju u Tršću 05.05.2012. 2. Prijave za izlet na Cres 06.05.2012. 
13.3.2012. - Udruga " Žmergo " poziva planinare, a i ostale zainteresirane da dođu u utorak 16.03.2012. u Gradsku vijećnicu Grada Rijeke gdje će biti upoznati sa akcijom čišćenja divljih deponija, a koja će se održati 21. travnja 2012. s početkom u 19 h. 
18.10.2011. - Početkom prosinca izlazi iz tiska monografija 50 godina PD Kamenjak. Cijena za sve zainteresirane je 40 kn. Uplate već primamo u tajništvu ili preko računa: Erste banka 2402006 - 1100075497 
7.10.2011. - Pozivaju se svi članovi Društva koji su željni osobno ili preko svojih tvrtki donirati novčana sredstva za izradu monografije " 50 godina PD Kamenjak 1961 - 2011 ", da se jave u tajništvo (kontakt Verdan Grubelić 091 896 55 52). Za fizičke osobe donacija je minimum 50 kn, a za pravne (tvrtke, ustanove i sl) 1.000 kn. U monografiji će biti evidentirani svi donatori. Rok za donacije je 27.10.2011. Donacije zaprimljene iza tog datuma objavit ćemo samo na web stranici. Sa zahvalnošću - organizacijski odbor. 
7.10.2011. - U tijeku je natječaj za 4. izložbu hrvatskih planinarskih društava, a prijavnicu i propozicije možete pogledati na foto odsjeku 
2.10.2011. - TEST Stranice ponovno rade web redakcija 
29.9.2011. - Web sadržaj na novom serveru. 
16.9.2011. - Pozivamo sve planinare da se pridruže na 28. MEMORIJALNOM POHODU NA UČKU koji će se održati 18.9.2011. više informacija 
u 12 h nastavak pohoda u N. P. Risnjak. Dolazak do Schlosserovog doma (1418 m / nm) potrebno vrijeme 1.30 h. Od doma na vrh Veliki Risnjak (1528 m / nm) imamo oštri uspon koji traje 30 ' min. Nakon kratkog odmora slijedi povratak prema domu Sušak na Platku potrebno vrijeme povratka 2.30 h. 
Ukupno vrijeme planinarskog pohoda oko 8 h. 
GRUPA ' B ': Platak Snježnik Lazac Platak 
u 11.30 h pauza uz planinarski čaj na Lazcu 
u 12 h nastavak pohoda i povratak u Mali dom Sušak na Platku 
GRUPA ' C ': Platak Snježnik (1505 m / nm) Platak 
potrebno vrijeme za uspon oko 1.30 h, visinska razlika 378 m 
- u 17 h zajednička večera (25 kn maneštra, 30 kn maneštra s kobasicom), obraćanje domaćina i gostiju te nastavak planinarskog druženja uz ples i glazbu do pola noći. 
Nedjelja, 12.06.2011. - u 07.00 h doručak - u 08.00 h odlazak sa Platka za Rijeku obilazak Povijesnih i kulturnih znamenitosti Rijeke - predstavnici gostujućih planinarskih društva obići će šire područje grada Rijeke uz stručno vodstvo - ostali članovi planinarskih društva odlaze na obližnju gradsku plažu gdje ćemo se u nastavku svi zajedno okupati - u 14 h zatvaranje manifestacije 
Sudionici manifestacije koji nisu iz Hrvatske sudjeluju sa kotizacijom od 30 po članu društva plativo po dolasku na Platak. U kotizaciju nije uračunato piće. 
Zbog ograničenog broja ležaja za vaše društvo osigurali smo četiri mjesta za predstavnike. Molimo Vas da najkasnije do 20.05.2010. g. izvršite prijavu, tj. rezervaciju na adresu društva: Korzo 40 / I, 51000 Rijeka ili na email pdkamenjak@gmail.com. 
Za sve ostale članove vašeg planinarskog društva nastojat ćemo osigurati smještaj u drugom domu na Platku, Crvenom križu u Rijeci ili u nekom objektu u blizini Platka. Omogućit ćemo i smještaj u vašim šatorima. 
Planinarsko društvo Kamenjak osigurava prijevoz autobusom po cijeni od 25 kn. Polazak je sa Trga bana J. Jelačića u 7 sati, a povratak oko 21 sat. 
10.05.2011. - U četvrtak 12.05.2011. u 19 sati je drugi sastanak foto-odsjeka. Isto tako podsjećamo da su stigle iskaznice Intersporta. više 
04.05.2011. - Dana 29.05.2011. pozivamo sve planinare na otvorenje nove obilaznice PD " Kamenjak " PODGORSKE STAZE na srednjem Velebitu koje će se održati u Skorpovcu. Dnevnici će se moći kupiti na otvorenju. Kamenjak organizira 28. - 29.05. dvodnevni izlet povodom otvorenja... više informacija 
Poučna planinarska staza Šuma Striborova nalazi se u riječkom predjelu Bivio. Izuzetno je pogodna za učenje prvih planinarskih koraka predškolaca i školaraca, a namijenjena je i obiteljskim izletima, sportašima i rekreativcima, umirovljeničkim šetnjama. Šuma predstavlja idealnu učionicu prirode u prirodi, pogodnu za vrtićke grupe i razredna odjeljenja. Livade na koje se šetnjom kroz Šumu nailazi pozivaju na igru, priču, odmor, oslobadanje kreativnosti i učenje. S vrha Šume pruža se pogled na cijeli Kvarnerski zaljev. Stari suhozidi, ostaci topovskih utvrda s početka prošlog stoljeća, lovor, šmrika, veprina, šparožina, bršljan, čisti zrak, potreba za kretanjem i dobra priča samo su neki od razloga zbog kojih vas pozivamo da nam se u subotu, 30. travnja pridružite u laganoj šetnji stazom i u priči koju smo za taj dan pripremili za vaše predškolce i mlade školarce. Uz priču u prirodi koju će čitati Alica Kolarić (Gradska knjižnica Rijeka), Dobra Vila Nataša Veljak svojim poznatim majstorstvom na violini će ugodaj u prirodi dodatno oplemeniti. 
Prije subote mali i veliki planinari svoj planinarski dnevnik mogu preuzeti u PD Kamenjak utorkom i petkom navečer, u ulaznom hodniku Dječjeg odjela Stribor, u ograncima GKR Turnić, Zamet i Drenova, te u Turističko-informativnom centru na Korzu. 
Za šetnju stazom odjenite se prigodno udobna obuća, slojevita odjeća, kapa i bočica vode dio su planinarske poputbine. 
Od 10,30 čekamo vas na zadnjoj stanici gradske linije 1 (Bivio), a u 11 krećemo u Šumu Striborovu. 
Nadamo se da krećete s nama 
13.03.2011. - U četvrtak, 14.04.2011. godine u 19 sati u prostorijama društva sastanak foto odsjeka. Isto tako pogledajte i NATJEČAJ ZA MONOGRAFIJU više... 
03.04.2011. - Molimo one koji su ispunjavali UPITNIK, tj. anketu, da ju ne ispunjavaju ponovno. Za jedno mjesec dana kada skupimo dovoljan broj odgovora ćemo probati odgovoriti na učestala pitanja i komentare. 
Web redakcija 
24.03.2011. - POZIV SVIM ČLANOVIMA PD KAMENJAK 
U srijedu, 30.03.2011. godine s početkom u 18.00 sati u Velikoj dvorani Filodrammatice održat će se redovna godišnja Skupština PD Kamenjak. 
21.03.2011. - Molimo sve članove, kao i polaznike planinarske škole (i one koji su završili) da odvoje 5 minuta i ispune anonimnu ANKETU koju smo postavili da bi mogli poboljšati budući rad našeg Društva na vaše i naše zadovoljstvo 
16.03.2011. - Postavljeni video zapisi s tradicionalnog 28. izleta " Žene u planinu " koji se organizira povodom Medunarodnog dana žena i izleta na Veliki Snežnik (1796 m) u Sloveniji. vidi 
09.03.2011. - Na stranice Odsjeka za zaštitu prirode postavljen je zanimljivi film o Velebitu. vidi 
07.03.2011. - Pozivaju se vodiči i članovi Visokogorskog odsjeka na važni sastanak 16.03.2011. u 19 h o radu Visokogorskog odsjeka, nabavci nove opreme, najmu opreme, ostalim potrebama i sl. više... 
Foto izložba će biti otvorena od utorka do petka u vremenu od 10 do 13 sati i od 17 do 20 sati, a u subotu 11.12.2010. godine od 10 do 13 sati. 
18.11.2010. - Podsjetnik članovima Viskokogorskog odsjeka koji nisu donijeli novac za opremu - molimo da uplate u petak 19.11.2010. da možemo naručiti opremu te započeti sa vježbama na terenu. 
10.11.2010. - Novac za opremu članovi Visokogorskog odsjeka moraju uplatiti do 16.11.2010. godine. više informacija 
18.10.2010. - U tijeku je popisivanje za nabavku veće količine planinarske visokogorske opreme (cepini, kompleti za ferate, derez, kacige...). Sve što vam je potrebno, a radi količinskog popusta u Iglu športu, dostavite visokogorskom odsjeku na e-mail najkasnije do 22.10.2010. 
06.10.2010. - Na sastanku Upravnog odbora u rujnu 2010. godine osnovani su odsjeci za visokogorske izlete i Mala planinarska škola. Odsjek za visokogorske izlete je ponovno započeo s radom nakon višegodišnjeg prekida. Pridružite nam se na " zelo zahtevnim stazama " i upoznajte se više sa opasnostima u planini i sigurnom kretanju na zahtjevnijim stazama. 
Više informacija možete dobiti u našem Društvu u uredovno vrijeme. 
25.09.2010. - Uskoro počinju upisi u planinarsku školu Sve informacije pogledajte na stranici škole. 
24.09.2010. - Na stranici Odsjeka za vodiče, vodiči mogu preuzeti karton vođenja (u obliku formulara u PDF-u), te izvješće o izletu. Ispunjeni formulari se mogu poslati na e-mail adresu Društva ili osobno donijeti u tajništvo. 
Planinarsko društvo " Kamenjak " iz Rijeke organizira, 27. po redu planinarski skup pod nazivom " Memorijalni pohod planinara Hrvatske na Učku ", posvećen povijesnoj odluci o pripojenju Istre, Rijeke, Zadra i otoka matici domovini. 
U sklopu ovog pohoda organiziramo 9., sada već tradicionalni, noćni uspon na Učku, u spomen prvog noćnog uspona kojeg je 1852. godine izveo naš sugrađanin Avelino Čepulić. 
13.06.2010. - Danas su uspješno položili ispit za Vodiče društvenih izleta u Tuku naši članovi Branka Blažić, Mario Polla i Damir Jelić pred Komisijom za vodiče HPS-a. Ispit je trajao dva dana (subota i nedjelja). Želimo puno uspješnih i sretnih izleta 
11.06.2010. - Iskušajte znanje u PLANINARSKOM KVIZU Ako vam se čini dobrim, onda će pitanja biti još i više. Kviz traži dosta znanja. Potrebno je odgovoriti na pitanja u 30 minuta i točnih odgovora mora biti 75 % za prolaz. Kviz je još u testnoj fazi. Komentare šaljite na e-mail web-redakcije. 
05.06.2010. - Objavljena video snimka vođenja OŠ " Hreljin " na Hahliće na Dan hrvatskih planinara 29.05.2010., te snimka vježbi za vodiče u Mudnoj doli održana dan poslije. 
14.04.2010. - Tko je uspješno završio ovogodišnju planinarsku školu možete pročitati ovdje. 
15.03.2010. - Pozivaju se svi zainteresirani članovi Društva da su do petka, 25.03.2010. godine otvorene prijave za HPS-ov tečaj društvenih vodiča. 
Glasovanje za Tijela društva (predsjednika, dopredresjednika, 7 članova UO i 3 člana NO) 
Obraćanje novog predsjednika Društva 
Podjela diploma polaznicima Planinarske škole 
Razno 
Domjenak u prostorijama društva 
Za P. D. KAMENJAK: Predsjednik, Igor Korlević 
23.02.2010. - Glede skorašnje Izborne skupštine Upravni odbor PD Kamenjak raspisao je natječaj za izbor novih tijela društva, odnosno za predsjednika, dopredsjednka, 7 članova upravnog odbora i 3 člana nadzornog odbora. Sve potrebne informacije vezane uz natječaj može preuzeti ovdje. 
15.02.2010. - U četvrtak 18.02.2010. godine u 19,00 sati u KPD Bazovica, Podpinjol 43, otvoriti će se foto izložba Skitnje autora Darka Mohara. Veselimo se vašem dolasku. 
06.02.2010. - Izlet na Bitoraj 13.02.2010. će se održati u SUBOTU zbog Riječkog karnevala. 
13.01.2010. - Od narednog tjedna, a zbog uređenja fasade zgrade Korzo 40, PD Kamenjak neće oglašavati svoju djelatnost putem oglasnih ormarića. Sve informacije koje budu dostupne objavljivat će se do daljnjega putem web stranica ili se možete informirati u tajništvu Društva u uredovno vrijeme. 
10.01.2010. - Obaviještavaju se svi prijavljeni i svi oni koji se još žele prijaviti da u ponedjeljak 18.01.2010. godine u 19,00 sati započinje sa radom planinarska škola. 
12.11.2009. - Obavještavamo sve članove Društva da su društvene prostorije obojane te da preostaju poslovi čišćenja. Mole se sve članice Društva koje mogu pripomoći u čišćenju, da dođu u petak poslije podne u društvene prostorije. 
12.11.2009. - Odluka je pala. Idemo u uređenje prostorija našeg planinarskog društva. Radove su započeli u ponedjeljak 09.10.09. Žarko i Verdan. Poskidali su sve sa zidova i namještaj izgurali na sredinu. Toni, Zoran i ja (Igor Korlević) smo popodne postrugali zidove i skinuli sve što se dalo skinuti. Toni i Zoran su gletali a ja šmirglao zidove i u jutarnjim satima farbao. U srijedu, radnoj skupini su se pridružili Davor i Mario. Oni su pofarbali hodnik i WC. U četvrtak grupi se pridružila i jedna pripadnica nježnijeg spola koja je došla zamiješati boju. Bila je to Ana. Naime, da nije nje bilo svi bi zidovi bili bijeli. Ona je poželjela da barem jedan zid bude u zelenoj boji. Opravdanje zelene boje našli smo u boji našeg loga, boji prirode itd. Vjerujem da će ovo osvježenje dobro doći, tim prije što se približava 50. godišnjica postojanja našeg društva. Dok smo farbali nagađali smo godinu kada su se zadnji puta farbale prostorije. Nitko se od nas toga nije sjećao. Pronašli smo jedan troškovnik za uređenje prostorija iz 1996. godine pa je za pretpostaviti da je to bila godina zadnjeg uređenja i farbanja prostorija. Još nam je ostalo da sredimo prostorije tajništva, ali slijedeći dosadašnji rad vjerujem da će i to biti dobro obavljeno. 
27.10.2009. - Mole se svi zainteresirani članovi Društva koji žele i mogu pripomoći u uređenju društvenih prostorija, odnosno u bojanju i čišćenju, da se jave u tajništvo društva ili na telefone: 051 / 331 - 212 ili 091 896 55 52. 
Radovi će započeti 09.11.2009. godine. 
27.10.2009. - PD Kamenjak u siječnju 2010. godine započinje sa planinarskom školom. Prijave se obavljaju u tajništvu društva do 31.12.2009. godine, a mogu se produžiti i do početka škole. 
24.09.2009. - U tijeku je novi foto-natječaj u organizaciji našeg Društva na temu " PLANINE ". Više o tome pročitajte ovdje. 
24.05.2009. - Izlet u Beograd je otkazan. Pogledajte koji nudimo u istom terminu. 
06.04.2009. - P ozivamo sve zainteresirane članove i ostale na predavanje " Orijentacija prema nebeskim tijelima " u petak 10.04.2009. s početkom u 19 sati. 
Predavači: Alen Ožbolt i Vanesa Ujčić Ožbolt - članovi Akademskog astronomskog društva Rijeka 
Astronomi će uz videoprojekciju pojasniti nekoliko osnovnih pojmova iz astronomije, a potom nas poučiti orijentaciji prema Suncu, Mjesecu, zvijezdi Sjevernjači, planetu Veneri i ostalim nebeskim tijelima. 
01.04.2009. - Poštovani članovi našeg Društva, čast nam je pozvati Vas na Redovnu skupštinu PD Kamenjak - Rijeka u petak 03. travnja 2009. s početkom u u 19.00 sati. 
3. Izvještaj o radu PD Kamenjak u 2008. godini 4. Financijski izvještaj o radu PD Kamenjak u 2008. godini 5. Izvještaj Nadzornog odbora o radu PD Kamenjak u 2008. godini 6. Razrješenje Gorane Pecirep sa dužnosti člana Nadzornog odbora i izbor novog člana Nadzornog odbora 7. Diskusija i usvajanje po podnesenim izvještajima 8. Plan rada PD Kamenjak za 2009. godinu 9. Diskusija i usvajanje plana rada za 2009. godinu 10. Podjela diploma polaznicima planinarske škole 2009. 11. Razno 12. Domjenak 
24.01.2009. - U ponedjeljak 26.01.2009. s početkom u 18 sati započinje s radom planinarska škola. Ako ima još zainteresiranih za upis neka se slobodno jave u naše društvo u uredovno vrijeme. 
13.12.2008. - Dana 6.12.2008. zatvorena je foto izložba PD Kamenjak koja je trajala tjedan dana. Zahvaljujemo se svim autorima na poslanim radovima i vidimo se dogodine 
25.11.2008. - Pozivamo sve zainteresirane na svečano otvaranje foto izložbe PD Kamenjak koje će se održati u izložbenom salonu " Filodrammatice " 1. prosinca 2008. u 19 sati. 
09.11.2008. - U srijedu, 29.10.2008. sastao se Upravni odbor na kojem je razriješena dužnosti dosadašnja pročelnica Odsjeka za izlete Alisa Čalić i na to je mjesto imenovan Zlatan Radić. Istodobno je donesen plan izleta do kraja ove godine 
16.09.2008. - Dana 15. rujna u izložbenom salonu " Filodrammatice " s početkom u 19,00 sati otvorena je retrospektiva foto izložbe HPD " Mosor " iz Splita. Izložba traje do subote 20.9.2008. do 12 sati. Radno vrijeme izložbenog salona je od 10 - 13 sati, te od 17 - 19 sati. 
09.07.2008. - Zainteresirani članovi našeg društva za pohađanje tečaja i polaganje ispita za vodiče društvenih izleta koji će se održati u proljeće 2009. (termin će biti naknadno određen) neka se prijave u tajništvu Društva. Za pohađanje tečaja je potrebno imati položenu planinarsku školu i najmanje dvije godine biti aktivni član Društva. 
08.07.2008. - Zbog radova koji se izvode od 15.06.2008. od strane članova PD Velebit iz Zagreba, Ratkovo sklonište na Samarskim stijenama je privremeno zatvoreno do završetka radova. 
17.05.2008. - Objavljena su prva dva ovogodišnja putopisa, a možete ih vidjeti ovdje. 
Utvrđeno je kako se oko 13,00 sati prilikom uspona na brdo Crnopac članica Društva poskliznula i pala niz padinu dubine oko 5 metara. Nakon uspješne akcije, oko 17,55 sati ozlijeđena je helikopterom GSS-a prevezena u KBC " Firule " u Splitu. U 18:35 sati helikopter je sletio na heliodrom KBC " Firule ", a ozlijeđenu osobu je preuzela ekipa Hitne medicinske pomoći. Konstatirane su lakše tjelesne ozljede i zadržana je na liječenju. 
11.12.2007. - U utorak 18.12.2007. godine s početkom u 19,00 sati u prostorijama PD Kamenjak održat će se promocija knjige " Kuharica ljekovitog jestivog bilja " autora Antona Rudana, u kojoj će između ostalog biti i riječi o preživljavanju u planini. Predavanje će biti popraćeno fotografijama. 
11.12.2007. Pozivamo sve članove i simpatizere PD Kamenjak na otvaranje foto izložbe pod temom " Hrvatske planine " dana 12.12.2007. u Mjesnom odboru Podvežica, Kvaternikova 58 A s početkom u 18 sati. 
11.12.2007. Obavještavaju se svi članovi društva koji su rezervirali HPS-ov kalendar za 2008. godinu da ga mogu podignuti u tajništvu društva. 
07.12.2007. Pozivamo sve zainteresirane na projekciju foto i video zapisa sa Prve hrvatske ženske alpinističke ekspedicije " Cho Oyu 2007 " koja će se održati u ponedjeljak 10. prosinca 2007. u HKD-u na Sušaku s početkom u 20,00 sati. Ulaz je besplatan. 
U slučaju povecanog interesa i ako ne bude mjesta u dvorani za sve zainteresirane, održat će se u skorašnjem terminu jos jedna projekcija. 
21.11.2007. Pozivaju se svi članovi društva se priključe proslavi " Dana društva " koje će se održati sljedećih dana: 
- Dana 15. i 16.12.2007 usponom na Kamenjak te završnom proslavom u planinarskom domu " Sušak " na Platku. 
18.11.2007. One koji na internetu prate News grupe vezane uz planinarenje obavještavamo da hr.fido.planine grupa više nije aktivna, a umjesto nje su uvedene hr.rec.planinarenje i hr.rec.planinarenje.binaries. 
21.10.2007. Mole se svi članovi PD Kamenjak da radi postavljanja foto izložbe na temu " Hrvatske planine " dostave u tajništvo društva svoje fotografije, i to pod sljedećim uvjetima: 
1. Svaki član društva može predati najviše 10 fotografija 2. Sve fotografije moraju biti pohranjene na CD-u 3. Svaka fotografija mora imati svoj NAZIV i MJESTO FOTOGRAFIRANJA (može biti i na papiru) 4. Veličina fotografija u MP nije ograničena, ali se preporučuje da fotografije budu rađene u što većoj kvaliteti (razvijat će se na format A4) 5. Rok dostave je 30.11.2007. 
Dana 2.10.2007. u 12.10 sati po kineskom vremenu Riječanke Darija i Iris Bostjančić, te Vedrana Simičević kao članice Prve hrvatske ženske alpinističke ekspedicije popele su se na šesti vrh svijeta Cho Oyu (8201 m). 
Zanimljivosti ovog uspona su sljedeće: 
na nijednoj od dosadašnjih hrvatskih alpinističkih ekspedicija istovremeno na vrhu nisu bile tri osobe, 
postignut je ženski visinski rekord i to na osamtisućnjaku, a izvele su ga tri Riječanke, od toga dvije sestre, 
na Cho Oyu se nikada nisu zajedno popele sestre, 
uspon od posljednjeg logora su izvele bez umjetnog kisika za nešto više od šest i pol sati, što je izazvalo divljenje kod ostalih ekspedicija. Njihovi članovi su to izveli s bocama s kisikom u isto ili čak duže vrijeme. 
Drugi dan nakon njih, Jana Mijailović iz Zadra i Marija Maćešić iz Zagreba u 14:30 (8:30) uspjele ispenjati svojih 8201 m i tako zaokružile uspjeh Prve hrvatske ženske himalajske ekspedicije. Darija i Iris Bostjančić, Vedrana Simičević, Jana Mijalović i Marija Maćešić, osim toga, upisale su se uz ostalih samo šest Hrvata koji su dosad bili na nekim osamtisućnjacima: Stipe Božić, Branko Šeparović, Branko Puzak, Danko Petrin, Bogdan Brakus i Zoran Mislej. više... 
10.10.2007. Mole se svi zainteresirani koji bi pisali tekstove i pomagali u uređivanju web stranica, neka se jave telefonski ili osobno u Društvo u uredovno vrijeme. 
10.10.2007. Zbog odsustva pročelnika za web nismo u mogućnosti staviti konkretnije opise izleta. Isto tako zbog odsutnosti web administratora (koji se sad vratio) nismo bili, do sada, u mogućnosti ažurirati web stranice. 
2.8.2007. PD Kamenjak na vrhu Europe Četvorica Riječkih planinara osvojila Mont Blanc (4810 m) Više o cijelom pothvatu ovdje. 
6.7.2007. Ljeto u planinama Od najviših alpskih planina Slovenije i Austrije, preko najljepših vrhova Velebita do uzbudljivog raftinga na Uni i najbližih nam Grobničkih Alpi. I sve to s Kamenjakom, naravno Izbjegnite morske gužve, gradsku buku i znoj Pridružite nam se na čistome zraku, u miru i tišini na planinskom suncu u netaknutoj prirodi Utorkom i petkom naći ćete nas u prostorijama društva, a vikendima smo negdje daleko u novim izazovima. Ili su vam ipak draži dani na vrućem asfaltu i vikendi na pretrpanoj plaži ili na trosjedu pred malim ekranima. Odlučite sami 
20.6.2007. U petak 25 članova Kamenjaka predvođena predsjednikom društva ide na najviši vrh Slovenije - Triglav. Povratak je u ponedjeljak u večernjim satima. više... 
6.6.2007. Ove subote, 9.6.2007., izabrana ekipa od 15 članova u sklopu Eko-odsjeka ide na čišćenje Belog na otoku Cresu. više... 
5.6.2007. Lipanj u planinama Pođite s nama na neki od nezaboravnih izleta koje vam je u ovom mjesecu pripremio Kamenjak: od Samarskih i Bijelih stijena preko najdubljih šuma Gorskoga kotara do špičastih vrhova slovenskih Alpi. Dočekajmo ljeto na planinarski način 
31.5.2007. Pozivamo sve planinare koji su uspješno završili planinarsku školu na " praktičnu nastavu " - izlet u slovensko visoko gorje. Kamenjak vas vodi na visinu od 2132 metara, na planinu Storžič u Kamniško-Savinjskim Alpama. 
8.5.2007. Kako nam je bilo na Nanosu u Sloveniji pogledajte u desetominutnom filmskom zapisu ovdje. 
3.5.2007. Nezaboravni svibanj s Kamenjakom U najljepšem mjesecu u godini pridružite nam se na našim brojnim izletima u Hrvatskoj ili Sloveniji. Stajat ćemo zajedno na velebitskim vrhovima, spustiti se u jednu od najintrigantnijih špilja Velebita, dok ćemo u susjednoj nam Sloveniji kušati primorske specijalitete na Nanosu i mirisati tisuće narcisa na Golici. 
3.5.2007. Pročitajte dva nova putopisa - s Rusovog pohoda i Plitvičkih jezera. 
26.4.2007. Molimo sve članove PD Kamenjak (osobito srednjoškolce i studente) da ukoliko su u mogućnosti uzmu nekoliko plakata i letaka PD Kamenjaka, te ih postave u školama, fakultetima i poduzećima. 
21.4.2007. Ovog ljeta vas vodimo na nezaboravni izlet u Crnu Goru. U devet dana obići ćemo najljepše vrhove Durmitora, spustiti se niz rijeku Taru na splavi, posjetiti Nacionalni park Lovćen i najljepši hrvatski grad Dubrovnik. Prijave su u tijeku. 
15.4.2007. Planinari, ljubitelji prirode Pozivamo vas da se pridružite u akciji čišćenja okoliša i pripreme za obilježavanje poučne staze u Kostreni. Organizator ove ekološke akcije je Turistička zajednica Općine Kostrena, a okupljanje sudionika je u subotu, 21. travnja u 8 sati na početku trim staze (Vrh Martinščice). Nakon čišćenja okoliša koje bi trebalo potrajati do podneva predviđeno je druženje na kojem će svi sudionici biti počašćeni ručkom. Za sudjelovanje se možete prijaviti u prostorijama PD Kamenjak u utorak, 17. travnja od 19 do 21 sat. 
3.4.2007. Od početka travnja prostorije PD Kamenjak otvorene su utorkom i petkom od 19 do 21 sat. 
3.4.2007. Proljeće počinje Pozivamo vas da krenete s nama na neki od proljetnih izleta u mjesecu travnju. Popest ćemo se na nekoliko slovenskih vrhova, posjetiti jednu od najpoznatijih špilja Slovenije, pohoditi ćemo Medvednicu i obići jednu od najljepših prirodnih znamenitosti Europe - Plitvička jezera. Pridružite nam se 
9.3.2007. U petak, 23. ožujka, Planinarsko društvo Kamenjak održat će svoju redovnu godišnju skupštinu. Osim izvještaja o radu u prethodnoj godini, na skupštini će se izabrati novi članovi Upravnog odbora Društva, a upriličit će se i svečana dodjela diploma polaznicima planinarske škole koji su uspješno položili završni ispit. Skupština je zakazana za 18 sati, a održat će se u prostorijama PD Kamenjak, Korzo 40, Rijeka. 
6.3.2007. U posjet našem društvu krajem mjeseca (od 30.3. - 1.4.) dolaze članovi PD Konjuh iz Tuzle, te je za njih organiziran trodnevni program. Više informacija možete dobiti u našem društvu. 
6.3.2007. Važna obavijest za polaznike planinarske škole koji nisu pristupili ispitu u Frbežarima o naknadnom polaganju ispita 
28.2.2007. Pozivamo SVE zainteresirane na veliku akciju " Žene u planinu ". Staza je lagana i prilagođena svima koji su zainteresirani (a možda nisu u jako dobroj kondiciji). Bilo bi nam jako drago da se odazovete u što većem broju. (Održava se u nedjelju 4.3.2007.) 
25.2.2007. Tko je sve položio završni ispit planinarske škole pogledajte ovdje, a kako je bilo u Frbežarima možete pogledati na filmu ovdje. 
23.2.2007. Okupljanje automobilima za odlazak na završni ispit planinarske škole u Frbežare je u subotu 24.2.2007. u 8 h na benzinskoj pumpi u Čavlima (Autocesta Rijeka-Zagreb). više... 
11.2.2007. Molimo sve polaznike planinarske škole koji nisu uplatili sve rate da uplate, jer u protivnom neće moći pristupiti završnom ispitu. Hvala 
3.1.2007. Dogovor za polaznike planinarske škole u vezi odlaska na završni ispit u Frbežare bit će u četvrtak 22.2.2007. u 18 sati u prostorijama PD Kamenjak, više... 
10.1.2007. Za 13. zimski uspon na Viševicu predviđen je prijevoz autobusom, ali s obzirom na broj prijavljenih organizirat će se veliki ili mali autobus... pošto cijena ovisi o broju prijavljenih, molimo Vas da se prijavite čim prije 
8.1.2007. Stavljen je popis izleta za veljaču i ožujak 2007. godine, pogledajte... 
7.1.2007. Konačno su postavljene sve slike sa alpinističke vježbe na Velom Vrhu, pogledajte... 
5.1.2007. Planinarsko društvo " Bundek " nas poziva na 9. Vincekov pohod. Pohod je za sve uzraste, hoda se vinogradarskim dijelovima Međimurja, a završava u sportskoj dvorani. Više o pohodu možete naći na stranicama 
3.1.2007. S malo zakašnjenja, ali stavljena su tri nova albuma slika, pogledajte... 
29.12.2006. Stavljene su detaljne informacije o izletu na Krk (Obzovu i ostalo), više... 
24.12.2006. - PD " Kamenjak " osniva grupu za planinarske izlete na skijama za trčanje - " LAUFERI " (više) 
21.12.2006. - Održano zadnje predavanje planinarske škole u ovoj godini. Iduće predavanje će biti 8.1.2007. 
20.12.2006. - Vježbe iz osnova spašavanja i alpinizma na Velom vrhu za polaznike planinarske škole održat će se na Badnjak 24.12.2006. (više), te se odgađaju vježbe skijaškog trčanja na Platku (više). 
19.12.2006. Napravljena je prva slideshow prezentacija slika iz 2006. godine. Više... 
18.12.2006. Stavljena je obavijest za izlet u nepoznato. Pročitajte više... 
18.12.2006. Lauferi započinju s radom, pridružite se. Veselimo se vašem dolasku Ako ne znate o čemu se radi, pročitajte klikom na link... 
16.12.2006. Promijenjeni su neki sadržaji na web stranicama. Ako imate vremena pogledajte da li je u redu, a primjedbe, savjete, pohvale i sl. šaljite na e-mail. 
14.12.2006. - U subotu, 23.12.2006. je organizirani izlet na Memorijalni uspon na Javornik (SLO). Staza je srednje teška, oko 5 sati hoda. Ide se s autobusom, polazak je u 7:00 sa Delte. Vodič je Fehim Buševac. Prijevoz se plaća 60 kn, treba se prijaviti čim prije u prostorijama društva (utorkom ili petkom 18 - 20). 
13.12.2006. - U subotu, 16.12.2006. se ide na Medviđak (više...) i Kobiljak (više...). Ide se s vlakom do Liča - polazak je u 7:30 na željezničkoj stanici. Vodič je Alisa Čalić, staza je srednje teška. Pozvani su svi zainteresirani. 
08.00 sati polazak autobusa s parkirališta Delta 10.00 sati svečano otvaranje Memorijala 10.30 sati uspon 15.00 sati planinarski ručak, nastavak druženja uz pjesmu i zabavu 17.00 sati zatvaranje Memorijala i povratak u Rijeku 
Pozivaju se svi članovi PD Kamenjaka i ostali ljubitelji prirode da se odazovu akciji čišćenja Kamenjaka koja će se održati u subotu, 21. svibnja 2005. godine. Molimo vas da se radi predbilježbe javite u tajnišvto društva. 
Polazak je s Delte u subotu, 21. svibnja 2005. u 8.00. 
12.05.2005. - Odsjek mladih PD Kamenjak Vas poziva, ukoliko ste zainteresirani i imate bicikl, da se odazovete trećoj amaterskoj biciklijada " USPON NA ZAVIŽAN 2005 " (od 0 m do 1594 m) koja će se održati u subotu - 18.06.2005. i tim putem spojimo planinarenje i vožnju biciklom koja postaje sve popularnija. Detalji o ovoj biciklijadi nalaze se u oglasnom ormariću na Korzu i na Linku... 
06.05.2005. - Prenosimo tekst Ede Hadžiselimović, dipl ing.: 
HPD Zagreb-Matica pokrenula je preko svoje Planinarsko ekološke sekcije lipnja 1998. program Eko Velebit kao logičan afirmativni nastavak uspjeha kampanje SOS za Velebit. Iskustva s kampanje Eko Velebit SOS te najsvježiji primjer kampanje Štokić duliba inicirali su travnja 2005. proglašenje uspostave Monitoring mreže nad planinom Velebit, koju su pozvani činiti svi ljubitelji i štovatelji Velebita. Velebitske vijesti objavljivati će zapažanja o devastacijama i ugrožavanju ekosustava i bioraznolikosti Velebita, podsjećati na vrijednosti i značenje planine Velebit te poticati očitu potrebu neprekidnih napora usmjerenih na očuvanje i zaštitu prirode Velebita. Globalni vizualni medij Velebit.planine.org donositi će ažurne slikovne zapise uočenih devastacija, ali i prizore bezvremenske ljepote iskonske prirode planine Velebit. Mnogo znače Vaši pozdravi i brojne potpore, zađite u najskrovitije japage i jatare, neka Vam Vila Velebita podari oštrinu vida i lakoću zapisa. Za Velebit 
05.04.2005. - Planinarska škola je završila. Školu su uspješno završili svi polaznici. Slike sa dvodnevne vježbe u Tršću biti će dostupne uskoro, a slike sa Alpinističke vježbe već su objavljene. Slike... 
08.03.2005. - Pozivaju se svi zainteresirani ljubitelji prirode i planinari da prisustvuju predavanju na temu: 
ZAŠTITA PRIRODE U REPUBLICI HRVATSKOJ 
Predavanje će održati stručni voditelj Parka prirode Učka Želimir Gržančić u ponedjeljak 14.03. 2005. u 19 h u prostorijama planinarskog društva " Kamenjak " u sklopu Planinarske škole. 
24.02.2005. - U ponedjeljak 21.02.2005. započela je s radom planinarska škola. Školu pohađa 20 - tak polaznika. Program rada škole možete vidjeti na sljedećem linku. Program škole... 
17.01.2005. - Četvrtak, 20.01 u 19:30 održati će se sastanak odsjeka mladih sa temom organizacija i plan izleta za tekuću godinu. Plan izleta odsijeka mladih biti će objavljen idući tjedan. 
07.12.2004. - 11.12. 2004. godine obilježiti će se dan osnivanja našeg društva. Za taj dan pripremili smo slijedeći program: U 8:00 okupljanje i polazak sa Delte autokaravanom do podnožja Kamenjaka gdje je planiran uspon. Po povratku sa vrha nastavljamo put prema Mrkoplju tj. planinarskom domu Tuk. Ovisno o vremenskim uvjetima biti će organiziran uspon na Čelimbašu i eventualno na vrh Maj. Po povratku nastavak druženja u planinarskom domu. Moguće je prespavati u domu. Za eventualne internet prijave kliknite ovdje. 
17.11.2004. - Putopis je gotov i prije nego što smo zamislili. Hvala Marijanu Putopis... 
15.11.2004. - Izlet na Klek odsjeka mladih protekao je super. Putopis će biti dostupan poslije četvrtka. Svi zainteresirani se pozivaju u četvrtak u 19:30 na gledanje slika. Neke od slika pogledajte na sljedećem linku. Slike... 
08.11.2004. - U Subotu u 8.00 h krećemo autokaravanom sa Delte i vozimo prema Ogulinu. Planira se dolazak u Ogulin oko 10.30 h (uključena stanka za kavu). Vozimo se do mjesta Vučići (Predgrađe Ogulina) od kuda kreće naš put... 
26.10.2004. Izlet na Klek: 13 i 14.11.2004. Odsjek mladih organizira dvodnevni izlet na KLEK. Za koji dan biti će objavljen cijeli plan izleta, a u četvrtak 28.10.2004. u prostorijama društva biti će prezentiran plan izleta. 
14.10.2004. - Zanimljivost: od nastanka stranice do danas imali smo 3241 posjet. 
13.10.2004. - 17.10.2004. će biti održana radna akcija pošumljavanja na području Platka. Za radnu akciju potrebno je imati radno odijelo i ako je moguće tvrde radne cipele kojima se može nagaziti zemlja oko zasađene sadnice. Za sve sudionike će biti osiguran ručak na radnom mjestu ili u Planinarskom domu na Platku. 
12.10.2004. - U tijeku je izrada plana izleta za slijedeću godinu pa svojim prijedlozima upotpunite listu izleta na linku. 
20.09.2004. - 23. Memorijalni uspon na Učku je iza nas. Dosta je bilo posla i mislim da smo ga dobro obavili. Prvi dan, subota, protekao je u druženju nas Kamenjakovaca uz pripremu roštilja. Čekali smo 20 sati kada je po programu zakazan noćni uspon. U međuvremenu su nam se pridružili još neki planinari iz drugih društava. Više... 
25.08.2004. - Prvo veće okupljanje mladih nakon godišnjih odmora bit će ovaj četvrtak od 19.30 u prostorijama P. D. Kamenjaka. Pozivamo sve da nam se pridruže. 
20.08.2004. - Godišnji odmori su završili. Vrijeme je da se krene dalje... 
13.06.2004. - Watzman: Vratila se ekipa koja je isla na trodnevno planinarenje na Watzman putopisi i slike biti će dostupni za koji dan. 
12.06.2004. - u sklopu akcije čišćenja plaže na Belom posjetili smo Eko centar Caput insulae i podjelili se u tri grupe jedna grupa je čistila plažu i odlagala smeće na brod Ekomar druga grupa je čistila jednu od atraktivnih staza u sklopu eko centra a treca ekipa sastavljena od mladih je na kraju ljubičaste straze gradila labirint sa vodičem Bongom. Slike i putopis biti će dostupni za koji dan. Više... 28.05.2004. - Detaljan plan izleta na Bavarske Alpe Više... 27.05.2004. - 10. - 12.06 kreće se na Bavarske Alpe - Watzman. Za koji dan biti će dostupan plan sa slikama. 
