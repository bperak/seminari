Ovom Odlukom propisuje se postupak za priključenje na komunalne vodne građevine za javnu vodoopskrbu, rokovi, naknada i način plaćanja naknade za priključenje, način i uvjeti financiranja gradnje komunalnih vodnih građevina za javnu vodoopskrbu i prekršajne odredbe.
Članak 2.
Priključenje na komunalnu vodnu građevinu za javnu vodoopskrbu smatra se u smislu ove Odluke, izgradnja priključka kojim se omogućuje stanje funkcionalne sposobnosti za nesmetano korištenje vodne usluge za javnu vodoopskrbu.
Priključkom na mrežu opskrbe pitkom vodom smatra se cjevovod pitke vode od spoja na uličnoj mreži do glavnog vodomjera smještenog u građevini ili izvan nje, uključivo do zapornog uređaja neposredno iza glavnog vodomjera.
Okno vodomjera je dio vodoopskrbne mreže u kojem se nalazi vodomjer i zaporni uređaj i u pravilu se smješta na javnoj površini uz rub zemljišta koje služi redovnoj upotrebi građevine.
Internim vodovodnim instalacijama građevine smatraju se sve ostale naprave, uređaji i cjevovodi od građevine do vodomjera.
Opći i tehnički uvjeti isporuke vodnih usluga objavljuju se u službenom glasilu, na internetu i na drugi prikladan način i Isporučitelj usluga je iste dužan učiniti dostupnim javnosti.
Članak 4.
Isporučitelj vodne usluge javne vodoopskrbe na području Grada Crikvenice je Komunalno trgovačko društvo »Vodovod Žrnovnica« d. o. o. Novi Vinodolski.
Članak 5.
KTD »Vodovod Žrnovnica« d. o. o. Novi Vinodolski priključuje građevine i druge nekretnine na način da predviđa sljedeće vrste priključaka:
. stalni priključak građevine, koji se daje na neodređeno vrijeme;
. priključak za poljoprivredno zemljište, koji se daje na vrijeme dok se zemljište koristi u poljoprivredne svrhe;
. privremeni priključak gradilišta i ostalih privremenih građevina na gradilištu;
. privremeni priključak za jednostavne građevine na javnoj površini, koje se u smislu posebnog propisa o prostornom uređenju i gradnji mogu graditi bez akta kojim se odobrava gradnja, a daje se na vrijeme dok traje odobrenje nadležnog tijela temeljem kojeg je građevina postavljena na javnu površinu.
Članak 6.
Pod građevinom, uz koju se vezuje obveza vlasnika za priključenje na komunalne vodne građevine, smatra se u primjeni ove Odluke svaka građevina za stanovanje ili poslovna građevina za čiju gradnju je potreban akt na temelju kojeg se može graditi prema Zakonu o prostornom uređenju i gradnji, kao i svaka gospodarska građevina namijenjena za poljoprivrednu djelatnost i privremene građevine za potrebe sajmova i javnih manifestacija, određena na način propisan Zakonom o prostornom uređenju i gradnji za čiju izgradnju nije potreban akt na temelju kojeg se može graditi.
Vlasnici ostalih nekretnina kao što su gradilišta, poljoprivredno zemljište ili kiosci mogu suglasno ovoj Odluci podnijeti zahtjev za priključenje na komunalnu vodnu građevinu za opskrbu pitkom vodom, ukoliko za to postoje tehnički uvjeti, ali se pri tome ne mogu obvezati na takvo priključenje.
Privremeni priključak može trajati godinu dana uz mogućnost produženja za još jednu godinu ukoliko postoji potreba odnosno do trenutka završetka građevinskih radova.
Članak 7.
Poljoprivrednim zemljištem u smislu ove Odluke smatraju se poljoprivredne površine: oranice, vrtovi, livade, pašnjaci, voćnjaci, maslinici, vinogradi kao i drugo zemljište koje se može privesti poljoprivrednoj proizvodnji ili bavljenja pčelarstvom, a koje se nalazi izvan zone izgrađenog građevinskog područja prema Prostornom planu Grada Crikvenice. Pri utvrđivanju poljoprivredne namjene zemljišta, KTD »Vodovod Žrnovnica« d. o. o. može se koristiti prostorno - planskom dokumentacijom, kao i ostalim dokazima, kao što su dokaz o obrtu, uvjerenje u članstvu u određenoj poljoprivrednoj zadruzi, ili drugoj udruzi koja se bavi određenom poljoprivrednom proizvodnjom.
Članak 8.
Priključenje na komunalne vodne građevine za javnu vodoopskrbu izvodi se tako da se za svaki posebni dio nekretnine koji predstavlja samostalnu uporabnu cjelinu u kojoj se koristi voda uvodi jedan vodomjer.
Članak 9.
- novoizgrađene građevine časom njihove izgradnje na području Grada na kojem ne mogu biti izuzete od obveze priključenja na komunalnu infrastrukturu;
- već izgrađene građevine, časom izgradnje komunalne vodne građevine za javnu vodoopskrbu na njihovom području, čime prestaje izuzeće od obveze priključenja tih građevina određeno člankom 10. ove Odluke.
Članak 10.
Izuzete su od obveze priključenja na komunalnu vodnu građevinu za javnu vodoopskrbu i ne mogu se sukladno ovoj Odluci obvezati na priključenje građevine izgrađene u naseljima i na području Grada, na kojima nije izgrađena komunalna vodna građevina za javnu vodoopskrbu na koje se građevine mogu priključiti.
Članak 11.
Vlasnici odnosno investitori novoizgrađenih građevina i postojećih izgrađenih građevina za koje je nastala obveza priključenja na komunalnu infrastrukturu prema članku 9. ove Odluke, moraju u roku od 30 dana od dana nastale obveze podnijeti komunalnom društvu zahtjev za priključenje.
Građevine izgrađene bez akta na temelju kojeg se može graditi kao i građevine za koje je u tijeku postupak građevinske inspekcije koji se odnosi na uklanjanje građevina prema posebnom zakonu ne smiju se priključiti na komunalnu vodnu građevinu za javnu vodoopskrbu.
Vlasnici ili investitori novoizgrađenih građevina, kao i vlasnici već izgrađenih građevina koje su prestale biti izuzete obveze priključenje na komunalnu vodnu građevinu, infrastrukturu, moraju zahtjevu za priključenje na komunalnu vodna građevina za javnu vodoopskrbu, priložiti u izvorniku ili ovjerenoj preslici uz predočenje izvorniku:
- dokaz o vlasništvu građevine ili svih posebnih dijelova građevine (izvadak iz zemljišnih knjiga ili ispravu o zaključenom pravnom poslu za građevinu ili svaki posebni dio građevine ako nije uknjižena u zemljišne knjige);
- popis svih suvlasnika - vlasnika pojedinih dijelova građevine ako ih ima dvoje ili više sa naznakom posebnih dijelova zgrade, njihovom površinom i njihovom namjenom (stambeni ili poslovni prostor) potpisan po investitoru ili svim suvlasnicima zgrade;
- potvrda o mogućnosti priključenja na vodoopskrbi sustav ili uvjeti kao prilog iz lokacijske dozvole;
- potvrda o prebivalištu.
Vlasnici građevina ili investitori za objekte sagrađene prije 16. 2. 1968. godine dužni su pored naprijed navedenih dokumenata predočiti uvjerenje kojim se dokazuje da je građevina sagrađena prije navedenog datuma.
Vlasnicima ili korisnicima javnih površina (parkova) i poljoprivrednog zemljišta može se odobriti priključenje na javnu vodovodnu mrežu i to na način da se izgradi stalni ili privremeni vodovodni priključak.
Članak 13.
Uz zahtjev za priključak na poljoprivrednom zemljištu kao i za privremeni priključak isporučitelj vodne usluge javne vodoopskrbe može zatražiti i dodatnu dokumentaciju, ukoliko je to potrebno za odlučivanje o zahtjevu.
Isporučitelj usluge će po dobivenom zahtjevu za priključenje na komunalnu vodnu građevinu i izvršenom pregledu od strane ovlaštene osobe kojim je utvrđeno da interne vodovodne instalacije udovoljavaju tehničko-tehnološkim uvjetima za priključenje, pozvati podnosioce zahtjeva-vlasnike (suvlasnike) ili investitore građevine na sklapanje ugovora o priključenju.
Ugovor o priključenju sklapa se za svaki vodovodni priključak zasebno te obavezno mora sadržavati: vrstu priključka sa rokom izgradnje, mjesto priključka i građevinu na koju se odnosi, planiranu cijenu izgradnje priključka sa priloženim troškovnikom i iznos i rok uplate, kao i broj i datum pravomoćnog rješenja nadležnog upravnog odjela Grada Crikvenice o obvezi plaćanja naknade za priključenje koji je podnositelj zahtjeva dužan priložiti Isporučitelju usluga prije potpisa ugovora.
Na temelju ugovora iz prethodnog stavka, radove na priključenju izvodi Isporučitelj vodne usluge.
Vlasnik građevine, odnosno investitor može sam izvesti radove na iskopu u svrhu priključenja objekta na komunalne vodne građevine za javnu vodoopskrbu uz prethodnu suglasnost isporučitelja vodne usluge nakon ishođenja odobrenja za prekop kojim je utvrđena obveza i način vraćanja oštećene javne površine u prvobitno stanje.
Iskop se vrši uz nadzor Isporučitelja vodne usluge.
Članak 15.
Vlasnik građevine odnosno druge nekretnine u područjima u kojima su već izgrađene komunalne vodne građevine dužan je javnom isporučitelju vodne usluge podnijeti zahtjev za priključak u roku od 30 dana od dana obavijesti o mogućnosti priključenja, odnosno priključiti se na komunalne vodne građevine u roku od 6 mjeseci od dana obavijesti javnog isporučitelja vodne usluge o mogućnosti priključenja.
Rješenje o obvezi priključenja na komunalne vodne građevine za javnu vodoopskrbu mora sadržavati podatke o građevini koja se priključuje (brojčana oznaka čestice, mjesto, adresa, namjena i dr.), ime vlasnika građevine, mjesto i način priključenja, rokove za pojedine priključke.
Članak 18.
Postupak premještaja već izgrađenih komunalnih vodnih građevina, a koji su izvedeni suprotno članku 2. Ove odluke izvodi isporučitelj usluge o svom trošku u skladu s planom usklađenja.
Postupak premještaja odnosno postupak razdvajanja vodovodnih priključaka, svojim zahtjevom isporučitelju vodnih usluga o navedenim potrebama, mogu inicirati vlasnici građevina, odnosno vlasnici posebnih dijelova građevina za čije se odvajanje vodovodnog priključka vrši.
Na postupak premještaja komunalnih vodnih građevina odnosno razdvajanja vodovodnih priključaka na odgovarajući način se primjenjuju odredbe ove Odluke o uvjetima i postupku izgradnje novih priključaka.
III. NAKNADA ZA PRIKLJUČENJE
Članak 19.
Vlasnik građevine ili druge nekretnine pored troškova izgradnje priključka iz članka 15. Ove odluke, dužan je platiti i naknadu za priključenje na komunalne vodne građevine za pojedini vodoopskrbni priključak.
Ako građevina ima više posebnih dijelova nekretnine, naknada za priključenje plaća se za svaki posebni dio nekretnine koji predstavlja samostalnu uporabnu cjelinu.
Površina garaža, garažnih mjesta, ostave i spremišta kao posebnih dijelova nekretnine pribraja se površini posebnih dijelova nekretnine iz stavka 1. ovoga članka, osim ako se ti posebni dijelovi nekretnine priključuju na komunalne vodne građevine za javnu vodoopskrbu te se naknada za priključenje plaća posebno od posebnih dijelova nekretnine iz stavka 1. ovog članka.
Članak 20.
O zahtjevu za priključenje nadležni upravni odjel Grada Crikvenice donosi rješenje o naknadi za priključenje na komunalne vodne građevine za javnu vodoopskrbu.
Rješenje iz stavka 1. ovog članka nadležni Upravni odjel Grada Crikvenice donijet će najkasnije u roku od 30 dana od dana dostave zahtjeva tom odjelu kao nadležnom tijelu, ukoliko su ispunjeni uvjeti utvrđeni Zakonom i ovom Odlukom.
Članak 21.
Naknada za priključenje je namjenski prihod proračuna Grada Crikvenice i koristi se isključivo za financiranje gradnje komunalnih vodnih građevina na području Grada Crikvenice.
Članak 22.
Utvrđuje se visina naknade za priključenje, kako slijedi:
- 25 % prosječne mjesečne bruto plaće u Republici Hrvatskoj za prethodnu godinu za stambenu zgradu površine do 200 m 2 građevinske (bruto) površine, bez stanova kao posebnih dijelova nekretnina;
- 20 % prosječne mjesečne bruto plaće u Republici Hrvatskoj za prethodnu godinu za objekte koji služe isključivo za poljoprivrednu djelatnost (plastenici, staklenici i sl.), ili za poljoprivredno zemljište neovisno o površini;
Članak 23.
Naknada za priključenje prihod je proračuna Grada Crikvenice i plaća se jednokratno u roku od 8 dana od dana izvršnosti rješenja, a u slučaju nepravovremenog plaćanja zaračunava se zakonska zatezna kamata.
Članak 24.
Plaćanja naknade za priključenje oslobođene su sljedeće kategorije građana:
- investitori koji su djelomično ili u cijelosti bili oslobođeni plaćanja komunalnog doprinosa kao članovi obitelji smrtno stradalog, zatočenog ili nestalog hrvatskog branitelja iz Domovinskog rata i HRVI iz Domovinskog rata od I. do X. skupine oštećenja organizma s trajnim statusom temeljem pravomoćnog rješenja, samo za građevinu za koju su bili oslobođeni plaćanja komunalnog doprinosa, samo za primarni priključak,
Članak 25.
Ustanove čiji je osnivač, kao i trgovačka društva kojih je vlasnik ili suvlasnik te za nekretnine u vlasništvu Grada Crikvenice oslobađaju se obveze plaćanja naknade za priključenje građevina na komunalnu infrastrukturu za javnu vodoopskrbu.
Članak 26.
Nadležni Upravni odjel Grada Crikvenice u provođenju ove Odluke može poduzeti slijedeće mjere:
. izdati obvezni prekršajni nalog;
. pokrenuti prekršajni postupak.
Članak 27.
Za kršenje odredbi ove Odluke propisuju se sljedeće novčane kazne:
1. za fizičku osobu od 100,00 do 2.000,00 kuna,
2. za pravnu osobu od 500,00 do 10.000,00 kuna,
Isporučitelj vodnih usluga dužan je uskladiti postojeće priključke s odredbom članka 2. Ove odluke u roku od 5 godina od dana stupanja na snagu ove Odluke.
