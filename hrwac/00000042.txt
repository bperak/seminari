O stipendiji 
U Splitu je 1. rujna 2006. na osnivačkoj skupštini ustanovljena humanitarna udruga Ivan Merz a 21. rujna je upisana u Registar udruga RH. Dan nakon toga dio članova i vodstvo udruge hodočastilo je na grob Ivana Merza, želeći se na početku djelovanja pokloniti i zamoliti za zagovor blaženika čije ime s ponosom nosi. Ciljevi udruge prema usvojenom statutu su promicanje humanitarnog djelovanja, promicanje i očuvanje kulturnih i društvenih vrednota i religijske kulture - svih onih vrednota za koje se zalagao i blaženi Ivan Merz. 
Humanitarna udruga Ivan Merz započela je odmah s aktivnim djelovanjem - raspisali smo natječaja za stipendije uspješnim studentima i srednjoškolcima slabijeg imovinskog stanja. I tako smo krenuli. Zahvaljujući našim podupirateljima danas pomažemo mnogima. 
Od ove akademske godine započeli smo stipendiranjem pomagati 50 studenata i đaka u Kongu (Afrika). 
U prvih šest godina našeg djelovanja podijelili smo 643 stipendije. Kad tome pridodamo i stipendiste u ovoj, sedmoj godini, to je ukupno 823 stipendije. 
