Mr. spec. BOJANA SMOKVINA JOKIĆ, klinički psiholog 
Bojana Smokvina Jokić, klinički psiholog iz Rijeke, svoje Savjetovalište Smokvina otvara nakon višegodišnjeg iskustva rada unutar sustava zdravstva i socijalne skrbi. Radeći sa populacijom djece i odraslih usavršila je svoj savjetodavni i psihoterapijski rad kao i psihološku dijagnostiku. Specijalizirala se iz područja stresa, psihotraume te posttraumatskog stresnog poremećaja (PTSP-a) radeći na Klinici za psihijatriju u Rijeci. Fokus njenog interesa je savjetodavni rad sa djecom, mladima i odraslim osobama u kriznim situacijama. 
Profesionalna orijentacija, savjetovanje djece i roditelja 
Roditelji i djeco 
u dilemi ste koja je srednja škola najbolja za vašeg osmaša? želite biti sigurni da će buduća srednja škola biti dobar izbor? 
Dođite s djecom na profesionalnu orijentaciju i savjetovanje 
Savjetovalište Smokvina 
Dobrodošli u Savjetovalište Smokvina 
Kome je namijenjeno Savjetovalište Smokvina? 
Savjetovalište je namijenjeno djeci, mladima i odraslim osobama koje imaju potrebu za psihološkim savjetom, podrškom ili jednostavno razgovorom sa stručnom i neutralnom osobom - psihologom. 
Što je to psihološko savjetovanje? 
To je proces psihološkog osnaživanja osobe tehnikom razgovora sa ciljem postupnog prevladavanja problema te postizanja većeg zadovoljstva u životu. 
Kako Savjetovalište Smokvina može pomoći? 
Savjetovalište Smokvina nudi psihološko savjetovanje koje pomaže osobi da se nosi sa tegobama poput tjeskobe, stresa, straha, tuge i depresije. No, osim umanjivanja i eliminiranja emocionalne patnje psihološko savjetovanje ima za cilj da osoba svoje osobne probleme transformira u svoj osobni rast i razvoj i to putem učenja novih, kreativnijih, produktivnijih oblika razmišljanja, ponašanja i emocionalnog reagiranja. Psihološko savjetovanje može olakšati pojedincu da se nosi sa kriznim situacijama te problemima u životu za koje mu se ponekad čini da nadilazi njegove trenutne kapacitete. Ukratko, psihološko savjetovanje pomaže osobama i da se suoče sa nekom teškom fazom unutar svog normalnog životnog ciklusa poput promjena u karijeri, krize na intimnom polju odnosno poteškoća u komunikaciji u obitelji. 
Tko se sve može Savjetovalištu Smokvina obratiti? 
Savjetovalištu Smokvina se mogu obratiti djeca, mladi i odrasle osobe u kriznim situacijama odnosno odrasle osobe koje su pod stresom zbog problema na poslu, imaju osjećaj straha, panike i tjeskobe, koje se suočavaju sa kontinuiranim problemima komunikacije u obitelji, koje moraju donijeti teške odluke unutar obitelji, te one koje su u depresiji ili osjećaju da im je kvaliteta života umanjena zbog problema u životu. Unutar savjetodavnog procesa u Savjetovalištu Smokvina osoba se nalazi u sigurnom okruženju gdje može iznijeti svoja najintiminija razmišljanja i osjećaje bez da će ga se osuđivati. Naglasak se stavlja na prednosti i jake strane pojedinca, a manje na slabe strane odnosno nečije nedostatke. U Savjetovalištu Smokvina savjetovanje je suradnički proces baziran na međusobnom poštovanju i povjerenju. 
Savjetovalište djeluje u Rijeci, na adresi Korzo 32. Mogući su i termini u Kraljevici, po dogovoru. 
