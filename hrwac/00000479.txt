Burnout Paradise - The Ultimate Box
Ponovo u brzini, ovoga puta u novom kompletiranom izdanju Burnout donosi ultimativnu kolekciju za sve kojima se svidio Burnout Paradise, za sve koji su željni brze, nemilosrdne i vatrene arkadne utrke, ili jednostavno za sve ljubitelje Burnout serijala. Barem tako to proizvođači kažu, a sad pogledajte što mi imamo za reći.
Prije mnogo, mnogo dana dok sam gledao prvi gameplay trailer za ovu igru, moj osmogodišnji brat prišao mi je sa leđa i sa oduševljenjem me izbalio po faci. Da, znam što mislite, pas mi se ne zove Brat. Prije tih dugih godinu dana Burnout Paradise je izgledao tako sočno da je i moj polu-gamerski brat počeo sliniti nad njim. Nažalost, tada ovima iz Criterion Gamesa nije bilo ni na kraj pameti da portaju igru na PC, a ja sam ostao ožalošćen i zavalio se tužan pred monitor gledajući te silne trailere. Sada, nakon godinu dana i jednog mjeseca Burnout Paradise došao nam je na PC u inačici zvanoj Burnout Paradise - The Ultimate Box. Svi znamo kako portovi uglavnom loše prolaze kod nas PC gamera, ali što također znamo je to da EA svaki put obavi dobar posao (dobro nije baš svaki put...). Što nam sve nova donosi prvi Burnout naslov za PC, oduševljenja, razočaranja, pogledajte u ovoj recenziji.
BURNOUT PARADISE AGAIN Burnout Paradise - The Ultimate Box nam je osim originalne igre, poklonio još sve dosad izdane DLC-e, patcheve i modove, super portanu i još bolju grafiku, te naravno, puno zabave i to sve u jednom paketu. Stari princip Burnouta je ostao sadržan, brza i dinamična vožnja kombinirana sa manijakalnim razbijanjem suparničkih automobila i svoga također. Zanimljivo je to što su više od 75 modela različitih automobila, veliki grad plus njegovo primitivnije predgrađe na kojem se odvaja sva radnja, super grafika i mnogo natjecanja te utrka ukomponirani u samo nešto više od 3 gigabajta. Jako impresivno Instalacija igre je bila relativno kratka, popraćena sa nekoliko odlazaka na WC zbog nervoznog iščekivanja kraja iste od strane vašeg recenzenta. Ulazak u igru bio je popraćen pjesmom Guns N ' Rosesa, Paradise City, moram priznati da nisam to očekivao, a posebno me se još više dopalo kada sam shvatio da ću tu pjesmu slušati svakih 5 početnih minuta igre. Što je tu je, ali soundtrack ima i svjetlijih strana o kojima ću poslije. Uzeo sam svoj jedini raspoloživi auto na smetlištu te krenuo u akciju.
&gt;
" Dajte mi 2 McBacona, veliki pomfrit i veliki Milk Shake " Sve aute koje " steknete " ostaju vam na smetlištu, a aute dobivate tako da kada ih nađete na ulici dok uživaju u bezbrižnom danu i vozikaju se uokolo, vi ih nemilosrdno zabijete u obližnji stup ili u ogradu, jako inovativan sustav koji dodaje još malo sadržaja igri. Svoje ćemo aute uzimati, popravljati ih i puniti ih boostom (gorivom) prolazeći kroz drive thru-ove. Jednostavno i ne traži od igrača zaustavljanje kada mu se ne da otići u prokletog mehaničara i potrošiti bogatstvo na popravljanje svog ljubimca, sada samo brzinski prođe kroz drive-thru i slobodan je nastaviti sa vožnjom. Igra ima sveukupno 120 eventova koji su raštrkani po dobro preglednoj mapi, a ulazi u utrke se nalaze na raskrižjima i općenito na mjestima gdje stoje semafori. Za postati sudionik utrke trebate doći ispod željenog semafora te zašlajfati gumama, još jednom lagan i inovativan pristup.
VRSTA, KOV, SOJ... Race, Marked Man, Road Rage, Stunt Run te Burning Route vrste su eventova kojima možete pristupiti u svakom trenutku na određenim mjestima grada. Race je kako i nalaže naslov obična utrka koja se sastoji od 6 do 8 igrača i glavni je cilj doći do cilja i biti prvi. Marked Man je pak adrenalinom nabijena utrka u kojoj ste vi označen i do ciljnog mjesta vas po gradu gonjaju i pokušavaju slupati suparnički automobili. U Stunt Runu morate doseći prag bodova obavljajući po gradu razne ludorije, skokove, razbijanja, itd. Road Rage je meni najdinamičnija i najefektivnija utrka koju sam do sada iskusio u povijesti trkačkih igara, cilj je slupati što više automobila u određenom vremenskom periodu i pritom ne ostati slupan, a Burning Route je zapravo utrka protiv sata na koju možete pristupiti sa određenim vozilom, ako budete uspješni, igra će vas nagraditi poboljšanom verzijom tog vozila. Kao što razlikujemo vrste utrka, tako i razlikujemo vrste bijesnih kutija lima što se u ovoj igri skromno nazivaju automobilima. Mislim da sva imena govore za sebe pa ću ih ja samo nabrojati: Race, Stunt i Aggression Cars su auta s kojima ćemo se susretati. Auta se razlikuju po izgledu, brzini, ubrzanju, agresiji ilitiga otpornosti i siguran sam da će svatko naći nešto za sebe.
&gt;
TEHNIČKE PERVERZIJE Burnout Paradise mi je definitivno jedna od najzabavnijih vožnji, ako ne i najzabavnija, koju sam ikada zaigrao. Osjećaj brzine je jednostavno čudesan, a sada ću uzeti i onaj soundtrack u obzir i usudim se reći da nema ničeg ljepšeg od jurcanja 600 km / sec dok u pozadini piči klasika predvođena Mozartovim izvedbama, a trenutak sudara ću pokušati sada malo pobliže opisati. Jako velike brzine uglavnom rezultiraju u sudarima monstruoznih razmjera, a ova igra je možda i najbolji pokazatelj što će vam se dogoditi ako opustite nogu na papučici. Zamislite da jurite ogromnom brzinom, sličnoj kao onoj kada upišete cheat za nitro na taksijima u GTA San Andreasu, motion blur efekt koji je u ovoj igri doveden do savršenstva divlja oko vas privlačeći vam pogled, iskre vrcaju oko vas a vi ni ne shvaćate da vam se gume polako troše i da vam karoserija počinje kliziti po betonu, a zatim... Takvu rapsodiju efekata i savršenu perverziju trenutka još nikada nisam iskusio, sudar Tijekom sudara igra vas prebaci u slow motion i polako gledate izrod vašeg pomahnitalog jurcanja, gume se polako odvajaju od felgi i lete u zrak, stakla pucaju raspršivajući se u tisuće komadića, cijela unutrašnjost se drobi a lim se savija i odaje svu " ljepotu " i snagu grafičkog enginea. Nisam mogao bolje opisati, ovo ćete jednostavno morati probati sami. Igra je izuzetno dobro portana i vjerojatno nećete vjerovati kada vam kažem da se na mojoj konfiguraciji, koju ću navesti u preporučenu, vrtjela na 60 sličica po sekundi na najvećim postavkama u bilo kojem trenutku. Teksture su oštre, modeli auta čudesni, igra vrvi next-gen efektima i odličnom fizikom, na okolini je prorađeno pa ćete imati što gledati dok se vozite nekom country cestom izvan grada, grafika je jednom riječju savršenstvo. Igra je pripremila još jedno malo iznenađenje za sve freakove koji uživaju u spektakularnim slupavanjima, mod Showdown. Istog možete aktivirati u bilo kojem trenutku, a tada auto suludo razbijate o druge civilne automobile tako da ga poskakujete sa boostom koji dobijete od razbijanja, a sve to zbog malo high scorea. No ipak je tako prokleto zabavno.
WELCOME BACK TO PARADISE CITY Zaboravio sam spomenuti glavni cilj igre, a taj je da sa što više osvojenih utrka unaprijedite svoj status i na kraju postanete najbolji vozač Paradise Citya, ali taj cilj je totalno nebitan i uvjeren sam da ćete igrajući igru misliti samo na zabavu. Moram još spomenuti i super odrađen mod s motorima i da se motori stvarno mogu podičiti super fizikom vožnje te daju nevjerojatan osjećaj brzine. Igra je obavezno štivo za svakog gamera, a za one koji nikada nisu voljeli utrke, sada bi bilo vrijeme da isprobaju ovu adrenalinom nabijenu perverziju. Igra mi je ponudila sate i sate zabave, lude vožnje i super grafike i totalno je ispunila sva moja iščekivanja. EA je kao i uvijek odradio super posao, Burnout serijal je spektakularno uletio u novi svijet PC gaminga ovim naslovom a ja mu dajem svoj blagoslov i nadam se da ćemo ga još igrati u novijim izdanjima. Svaka čast na obavljenom poslu.
