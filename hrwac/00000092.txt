Vježbanje koje prati potrebe suvremene žene 
AM metoda nov je način tjelovježbe koji su nedavno osmislile i predstavile predstavile Ana Kuhanec Brašnović i Martina Mavrin Jeličić. Riječ je o načinu vježbanja koji je nastao da bi zadovoljio potrebe moderne žene. Vježbe su prilagođene upravo ljepšem spolu, a svaka žena vježbajući AM metodom pospješuje svoju snagu, senzualnost, sigurnost i prirodnost putem jedinstvenih senzualno terapeutskih pokreta, vježbi disanja i vizualizacije. 
Ana Kuhanec Brašnović, apsolventica kineziologije i vlasnica Ana sensual fitness studija, i Martina Mavrin Jeličić, sveučilišna profesorica, magistrica kineziologije, vlasnica kineziološkog studija Body Balance, pričaju kako je AM metoda rezultat njihova dugogodišnjeg prijateljstva i želje da uspješno spoje ono najbolje što svaka od njih ima. Na temelju Martininih znanstvenih istraživanja o učinkovitosti tjelesnog pokreta na antropometrijske osobine, nedavne Anine edukacije u Americi te dugogodišneg iskustva, stvorena je jedinstvena AM metoda. 
AM metoda razlikuje se od ostalih dosad viđenih kinezioloških programa utoliko što u jednom satu pruža prirodan terapeutski segment vježbanja u senzualnom obliku, s naglaskom na snagu i ljepotu samog pokreta. Dodatak je i faza prepuštanja koju su Ana i Martina osmislile kroz vježbe i tehnike vizualizacije, što je važan segment koji omogućuje maksimalnu učinkovitost daljnjeg treninga. Još jedna posebnost ove metode je što nema rekvizita - žene vježbaju svojim tijelom uz baletnu prečku koja ima ulogu asistenta i partnera tijekom treninga, kako bi se vježbe izvele pravilnije, a tijelo izdužilo s naglaskom na vretenaste mišiće. 
" Kako bismo dobili potpunu slobodu pokreta, izostavili smo sve sprave i rekvizite i usmjerili se samo na ono što nam pruža naše tijelo. Metoda ima dva pravca - kondicijski i rehabilitacijski - stoga naši klijenti imaju mogućnost izbora, ovisno o svojim potrebama. Međutim, iznimno važan segment ove metode je i onaj mentalni. Posebnim senzualnim vježbama na kraju sata usmjerava se u pravcu zadovoljne žene, čime je uspjeh zagarantiran ", objasnila je Ana Kuhanec Brašnović, na koju se nadovezala Martina Mavrin Jeličić rekavši: " Kondicijski pravac ove metode ponajprije dovodi tijelo do savršenstva. Kažem do savršenstva, jer prateći biomehaniku pokreta u svakoj se vježbi snage aktivira maksimalan broj mišićnih vlakana, kako bi rezultat bio uočljiviji. Kod svakog treninga visokog intenziteta dolazi do povećanja frekvencije srca, a samim tim i do gubitka tjelesne težine. Važno je naglasiti kako je na putu svih tih transformacija misao vodilja treninga sigurnost za lokomotorni sustav te ispravljanje držanja tijela, uklanjanje bolova u leđima i vratu, rješavanje problema vezanih za nesanice, glavobolje, anksioznosti, visoki tlak. 
AM metodu kondicijskog karaktera mogu vježbati svi koji se žele dobro oznojiti, učvrstiti i probuditi svoju senzualnost, dok su rehabilitacijski treninzi namijenjeni osobama koje imaju određene zdravstvene probleme (osobe kojima je liječnik dozvolio kontrolirano i lagano vježbanje) i mogu i žele vježbati laganije i opreznije. Ana Kuhanec Brašnović u 5. je mjesecu trudnoće pa je metodu prilagodila i trudnicama te osobno vodi treninge. AM metoda može se vježbati samo u Zagrebu i to u Ana sensual fitnessu, Oranice 48 i kineziološkom studiju Body Balance, Ilica 47. 
Vježbe AM metode pokazuje Martina Mavrin Jeličić 
AM PREPUŠTANJE Vježba se izvodi uz zatvorene oči. U mislima otplovite na mjesto gdje se osjećate ugodno i opušteno. Pored mora, u planinama ili uz izvor rijeke. Dišite i prepustite svoje tijelo pokretu. Lagano isturite prsni koš van, glavu prema natrag te 
LIFTING Iz raskoračnog položaja spustite se u čučanj. Ako osjetite nelagodu, smanjite čučanj ili razmak između stopala. Podignite petu jedne noge i zadržite taj položaj te kroz 60 sekundi radite male titraje. Vježbu ponovite još jednom, 60 sekundi s drugo 
SNAGA LABUDA Jednu nogu položite na prečku, dok drugom nogom radite mali počučanj samo do granice ugode. Vanjska ruka neka vam bude u opuštenom položaju pored tijela. Zadržite taj položaj te kroz 60 sekundi stišćite mišiće stražnjice. Ovom vježbom povećav 
KAZALJKA SATA Hvatom za prečku smanjit ćete opterećenje na lumbalni dio kralježnice te korigirati nepravilno držanje ramena i vrata. Noge ispružite pod kutem i stisnite trbušne mišiće. Zamislite da je potkoljenica kazaljka na satu, krenite od 12, preko 9 
SENZUALAN MOST Privucite stopala i podignite kukove prema gore, oslonac neka vam bude na prstima stopala i lopaticama. Zatvorite oči i pronađite svoj prirodan i senzualan način kruženja kukovima. Ruke nemaju određen pravac kretanja, pustite ih da opušteno 
KRUŽNA MEDITACIJA Sjednite u turski sjed i zatvorite oči. Dlanove položite na koljena. Dok udišete, izbacite prsa van i krenite kružiti tijelom u jednu stranu. Nastojte da vam glava i kralježnica slijede val kruženja zdjelice. Napravite osam krugova u jed 
