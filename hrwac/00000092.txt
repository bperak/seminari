Modul omogućuje kompletnu obradu podataka, njihov pregled i izvještavanje vezano uz financijsko knjigovodstvo poduzeća. Omogućuje unos podataka u proizvoljno kreiranu temeljnicu, no najveća je funkcionalnost postignuta u kombinaciji s ostalim modulima programskog rješenja LUCEED. Automatski prijenosi u Financijsko knjigovodstvo dešavaju se prema proizvoljno definiranoj shemi knjiženja.
Shema knjiženja može definirati za:
partnera i artikl
dokument i tip dokumenta
poslovnu jedinicu
skladište i vrstu skladišta
mjesto, tip i nositelja troška
Zaključenje godine omogućeno je automatskim zatvaranjem klase 4 i 7 te prijenosom početnog stanja u novu poslovnu godinu (sintetički i analitički).
Dodatno
Knjiženja se vrše prema kontnom planu kojeg definira korisnik, uz mogućnost izmjene. Neovisno o kontnom planu kojeg poduzeće koristi, omogućeno je kreiranje, izmjene i dopune neograničenog broja financijskih izvješća (TSI-POD, GFI-POD, RDG, Bilance za male, srednje, velike poduzetnike, izvješća prema vlastitim potrebama...).
Komunikacija među modulima omogućuje automatske prijenose podataka u Financijsko knjigovodstvo. Ti prijenosi omogućeni su iz modula:
Knjiga U-Ra / I-Ra / PDV
Kalkulacije
Gotovinska blagajna
Robno / materijalno poslovanje
Obračun plaća
Kasa - prodajno mjesto, knjiga popisa
Fakturiranje / veleprodaja
Proizvodnja
Hotelsko poslovanje
Kasa za ugostiteljstvo manager
Neke od mogućnosti koje izdvajamo kao nezaobilazne u poslovanju kompleksnih poslovnih sustava su obrade i izvješća vezana uz otvorene stavke:
automatsko učitavanje bankovnog izvoda u temeljnicu
obračun kamata za dospjela potraživanja
izrada kompenzacija
povezivanje stavki prilikom obrade bankovnog izvoda, po veznom broju ili FIFO
praćenje kunskih i deviznih IOS-a
IOS sa strukturom po danima
automatsko slanje IOS-a na e-mail uz zadane uvjete (npr. Iznosi veći od 500,00 kn ili dugovanja starija od 60 dana)
format ispisa IOS-a prema obrascu korisnika
automatski obračun kamata vezan uz IOS
automatsko kreiranje kompenzacija
Neka od izvješća
Modul nudi predefinirane izvještaje te mogućnost samostalnog kreiranja izvještaja prema potrebama. Svako tako kreirano izvješće moguće je ispisati i prebaciti u Excel radi daljnje obrade i analize.
