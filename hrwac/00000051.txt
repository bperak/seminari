Poštovani članovi Hrvatskog Elektrogospodarskog sindikata ukoliko ste u potrazi za rješenjem stambenog pitanja imamo rješenje za Vas. Naselje IVER, nastalo je iz ideje da se nadomak Zagreba kreira oaza sa svim pozitivnim karakteristikama malog grada, više mira i zelenila sa svim potrebnim sadržajima modernog življenja (škola, vrtić, sportska dvorana). Useljivi stanovi različitih kvadratura i sobnosti nude široku paletu izbora. Nudimo Vam trenutni tržišni best buy bez dodatnog čekanja i administracije. Sve informacije na 080 8999 ili www.dohel.hr Obratite nam se s povjerenjem i priuštite si sobu više
Dana 02. listopada 2012. godine u Zagrebu je na poziv poslodavca održan sastanak pregovaračkog odbora Poslodavaca u HEP grupi i registriranih sindikata. Tema sastanka je bila otvaranje pregovora na novom Kolektivnom ugovoru.
Na sastanku je konstatirano da Sindikati u HEP-grupi nisu postigli sporazum o broju i sastavu Pregovaračkog odbora sindikata za kolektivno pregovaranje.
Predsjednik HES-a izvjestio je Pregovarački odbor Poslodavaca da su HES i NSR dana 24.09.2012. podnijeli zahtjev za utvrđivanje reprezentativnosti, Ministarstvu rada i mirovinskog sustava, Povjerenstvu za utrđivanje reprezentativnosti sindikata za kolektivno pregovaranje.
Postupak je u tijeku, a nakon što Povjerenstvo utvrdi reprezentativnost sindikata u HEP - grupi, a prema Zakonu, kriterij za reperezentativnost zadovoljavaju samo HES i Nezavisni sindikat radnika HEP-a, navedeni sindikati će pristupiti pregovorima za novi Kolektivni ugovor.
Predstavnici drugih sindikata, koji neće imati pravo pregovaranja najavili su da će pronaći načina da iznesu svoje prijedloge i mišljenja kroz sami tijek pregovaranja, dok je TEHNOS najavio da će osporavati rješenje Ministarstva te na taj način vršiti pritisak da se i njih uključi u pregovore. Zaključno, početak pregovora ovisi o Riješenju Ministarstva rada i mirovinskog sustava, te postupcima onih koji nisu reprezentativni.
Skupština koja je okupila 93 delegata iz svih dijelova Hrvatske, održana je 28. rujna 2012. godine u Zgrebu. Skupštini su nazočili i članica Uprave HEP-a za poslovni razvoj Krunoslava Grgić Bolješić, te predsjednik najveće hrvatske sindikalne Središnjice, one, Nezavisnih sindikata Hrvatske Krešimir Sever otvorena je minutom šutnje u čast preminulim zaposlenicima u HEP-u.
Socijalna osjetljivost, ali i financijska stabilnost HEP-a
S obzirom na aktualne teme početka pregovaranja o novom Kolektivnom ugovoru za HEP grupu te najavljene sistematizacije i organizacije kao dijela šireg procesa restrukturiranja tvrtke ne čudi veliki odaziv delegata HES-a. K. Grgić Bolješić u ime Uprave obratila se okupljenima: Ova Uprava nastoji potaknuti konkurentnost HEP-a što nužno zahtjeva promjene i u područjima kojima se vi kao sindikat bavite. Te promjene bit će prije svega promišljene kako bi zadržali financijsku stabilnost kao tvrtka, ali i socijalno osjetljive jer ih namjeravamo provoditi u suradnji s vama. HEP je najveće trgovačko društvo u Hrvatskoj i moramo tome pristupiti odgovorno jer imamo važnu ulogu u pokretanju hrvatskog gospodarstva.
