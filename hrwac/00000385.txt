Majčin dan u Katoličkoj crkvi slavi se u drugu nedjelju mjeseca svibnja Ovom prigodom čestitamo svim majkama njihov dan Majke, hvala vam na svemu
Priča o žrtvi jedne Majke za vrijeme Kineskog potresa
Nakon potresa, kad su spasiteljske snage došle do ruševina kuće mlade žene, vidjeli su njezino mrtvo tijelo kroz pukotine zida kuće. Ipak, njezina je poza bila nekako neprirodna jer je klečala na koljenima kao osoba koja se moli, tijelo joj je bilo nagnuto naprijed a dvije ruke postavljene kao da su nešto držale. Srušena kuća je pala na njezina leđa i glavu.
Uz mnogo poteškoća, vođa spasiteljskog tima je pružio svoje ruke kroz usku pukotinu zida kuće kako bi dosegnuo tijelo žene. Nadao se da bi žena još uvijek mogla biti živa. Ipak, hladnoća i ukočenost tijela su mu bile siguran znak da je žena preminula. On i ostatak tima su napustili kuću s ciljem pretraživanja sljedeće srušene kuće.
Ipak, iz nekog razloga, vođa tima se, slijedeći svoj neobjašnjivi unutarnji osjećaj, vratio do srušene kuće mrtve žene. Ponovo je kleknuo i pružio svoje ruke kroz usku pukotinu zida kuće kako bi pretražio prostor ispod njezinog mrtvog tijela. Iznenada je viknuo s oduševljenjem: " DIJETE TU JE DIJETE "
Cijeli tim je radio zajedno, pažljivo su uklonili ruševine oko tijela mrtve žene. To je bio 3 mjeseca star dječak zamotan u zaprašenu deku ispod tijela majčinog mrtvog tijela. Očito, žena je učinila najveću žrtvu kako bi spasila svoje dijete. Kad se kuća rušila, svoje tijelo je iskoristila kako bi stvorila zaštitu za svoje dijete. Mali dječak je mirno spavao kad ga je vođa tima podignuo.
Doktor je brzo došao pregledati malog dječaka. Nakon što je odmotao deku, vidio je mobitel koji je bio unutar deke. Na ekranu mobitela je bila poruka. U poruci je pisalo: " Ako preživiš, ti moraš znati da te volim. " Ovaj mobitel je u tišini prelazio iz ruke u ruku spasitelja.
