Opis serije Sulejman Veličanstveni
ŽANR:
ZEMLJA PORIJEKLA:
TRAJANJE:
GODINA:
RTL Televizija započela je s emitiranjem dugo očekivanog spektakla 27. kolovoza 2012., turske povijesno-romantične serije Sulejman Veličanstveni. Nikad prežaljeni Onur iz 1001 noći, ove će se jeseni vratiti na male ekrane u obliku još atraktivnijeg lika najpravednijeg turskog sultana, Sulejmana I.
Sultan Sulejman počeo je vladati Osmanskim carstvom u dobi od dvadeset i šest godina, nakon smrti oca 1520. g. Nastojao je izgraditi snažnije, nepobjedivo i još veće carstvo nego što je bilo ono Aleksandra Makedonskog. Tijekom svoje 46 - godišnje vladavine, Sulejman je postao poznat kao najveći ratnik i vladar Istoka i Zapada. No, kao mladić, Sulejman nije bio svjestan koliko će njegova vladavina biti označena kao vrhunac Otomanskog carstva, pa je prije odlaska u Istambul za sobom ostavio svoju ženu Mahidevran i sina, malog princa Mustafu.
Serija Veličanstveni Sulejman upravo prati njegovu i priču mlade Aleksandre La Rosse, kćeri ukrajinskog ortodoksnog svećenika, zarobljenu u otomanskom haremu. Njih dvoje po prvi put će se susresti na jednom od mnogobrojnih Sulejmanovih putovanja po Crnom moru, na carskom brodu koji je prevozio ropkinje koje su služile kao poklon Sulejmanovoj palači. Upravo je Sulejman, među mnoštvom otetih djevojaka, izabrao Aleksandru za svoju novu ženu, te je time dobila novo ime, Hurem. Dok je Sulejman vladao svojim carstvom, njegova velika strast prema Hurem donijela joj težak položaj u palači, prisiljavajući je da se svakodnevno bori za vlast s kraljicom Majkom i Mahidevran. Aleksandra, odnosno Hurem, Sulejmanu je rodila šestoro djece i zajedno s njim vladala je Osmanskim carstvom.
Ova televizijska serija opisat će nam odnose članova carske obitelji, a posebno na romantične i tajne susrete, intrige i suparništva, a najviše će se fokusirati na neprijateljstvo između Hurem i Mahidevran, na Huremin uspon kao Sulejmanova omiljena supruga, odnosno na njezin pad nakon rođenja prvog sina i eventualnog povratka. Gledatelji će upoznati svijet novog vijeka kada će se moć borbe, intrige, igra ambicija, ali i odnosi između muškaraca i žena sudarati i stvarati nevjerojatnu ljubavnu priču inspiriranu poviješću.
U glavnoj, naslovnoj ulozi, izvanredno se snašao, Hrvatima već poznat turski glumac, Halit Ergenç. Iako ga se svi sjećamo kao zavodnika Onura iz serije 1001 noć, posve je nedvojbeno da ga je uloga sultana Sulejmana još više proslavila, što, sudeći prema napisima u turskim tjednicima, njegovoj supruzi i kolegici po struci, Bergüzar Korel, nije nimalo drago. Naime, skoro svakog tjedna se po medijima spominje njihov raspad braka uzrokovan navodnim Ergençovim nevjerama, ponajviše s kolegicom na setu serije, zanosnom glumicom njemačkog podrijetla, Meryem Uzerli, koja u Sulejmanu Veličanstvenom igra Hurem. Serija je pomela konkurenciju na prošlogodišnjoj dodijeli nagrada Antalya Television Awards (ekvivalent američkoj nagradi Emmy), osvojivši 4 kipića, od kojih je i ona najvrjednija za najbolju dramsku seriju.
Serija je izazvala brojne kontroverze u islamskom svijetu, pogotovo jer je sultan Sulejman predstavljen kao nemoralan čovjek koji ne poštuje ljude, a sklon je i nedopuštenim zadovoljstvima. Gledatelji su uputili preko 70 tisuća pritužbi turskoj televizijskoj kući Show TV zbog negativnog predstavljanja povijesti i povijesne ličnosti, no gledanost serije je ostala ista. Naime, seriju svakodnevno gleda preko 50 % Turaka, a u Srbiji je prosječno prati između 1,9 i 2,2 milijuna gledatelja, dok se ista emitira i u Bosni i Hercegovini, Rusiji, Maroku, Ujedinjenim Arapskim Emiratima, a uskoro i u Njemačkoj i Francuskoj.
Komentari
adela Rujan 5, 2012
Gledanost i popularnost serije pokazuje da je serija zanimljiva, ispunjena intrigama, ljubavnom pricom, vladavinom Sulejmana. Istina da je sapunica, al dosta dobro napravljena, autenticna periodu vladavine osmanlija. O. K. ima propusta, safunjara je, al kome to smeta nek ne gleda. Nek nadje BBC dokumentarac i prosvjetli se. A ko hoce zanimljivi seriju, ljubavnu pricu sa istorijskim faktama, ima je. svaki dan sat i pol uzivanja. And who cares?, o vama koji je kritikujete, svijet je gleda, Turci su ulozili puno novca u nju, i zaradit ce. Mislim da vrijedi gledat, jer da je to dokumentarac il serija bez ljubavne price i intriga, gledanost ne bi bila ni u pola ko sada. Cestitam Turcima, znali su kako napravit zanimljivu seriju, i privuc gledaoce. To ce im se itekako isplatiti. And by the way, ponosni na svoju istorije, prezentiraju je na sve moguce nacine. Bravo
Grof Rujan 5, 2012
Očaj od serije. Obična sapunjara, a mogli su na temu Osmanskog carstva složiti novi A Game of Thrones ili The Borgias. Zašto se nisu ugledali na HBO
Sinek Kolovoz 28, 2012
E sad su ga pretjerali sa tim sapuničarskim forama Pa većinom je u kadru ona antipatična Aleksandra Sulejman je kao neki sporedan lik, kao neki tipični jaki muški lik iz tipične sapunice koji samo pada na ženske. Bez veze i JAKO sam razočaran Očekivao sam neku dobru povjesnu seriju kako su je najavljivali, a ono ispade najobičnija sapunjara, obična kostimirana tipična turska sapunjara samo prebačena u to doba. Ne kužim gdje su ulupali tolike pare? Mislim da je to NAJVEĆE razočarenje u zadnjih 5 g.
Ovaj ZLOČESTI bi trebao malo bolje proučiti povijest. Ono što se događalo u 16. st. je jednostavno stvar povijesti. Da, ratovalo se protiv Turaka, ali smo bili i pod austrijskom vlašću, austrijanci su oko 100 g poslije pogubili Zrinskog i Frankopana, a opet smo kao dobri sa njima. Prema tome, povijest treba gledati u povijesnim gabaritima, a ne lupetati. Prije 500 g nije bilo nacija, pa ni hrvatske nacije. Bili smo samo jedna banovina u Carstvu koje je bilo sve samo ne pravedno. Prema tome, ZLOČESTI ne trabunjaj nego čitaj povjest. Serija je meni super jer sam čitao dosta o tom periodu u povjesti i odlično je napravljena. Jedino je malo previše tih sapuničarskih scena oko harema. To je jedino što mi se ne sviđa.
Zločesti Kolovoz 27, 2012
Dotični je nanio veliko zlo Hrvatskom narodu.Opsjedao je Siget.Kriv je za smrt Nikole Šubića Zrinjskog.No tamo je, kod opsade i umro.No RTL televiziju to ne interesira nego reklamira tog krvnika Hrvatskog naroda kao neku zvijezdu.
