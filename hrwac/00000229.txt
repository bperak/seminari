1. Što je HBO GO?
HBO GO je internetska usluga videa na zahtjev koja Vam omogućava gledanje hit filmova, serija i ekskluzivnog sadržaja na vašem računalu, iPhoneu, iPadu ili Android telefonu i tabletu, bilo kad i bilo gdje, koliko god puta to želite.
2. Zašto bih se pretplatio na HBO GO?
Pretplatnici HBO GO-a mogu koristiti neke od brojnih prednosti te usluge:
HBO GO-u možete jednostavno pristupiti preko Interneta Moći ćete potpuno legalno gledati hit filmove, serije, dokumentarce i ekskluzivne sadržaje koji nisu dostupni nigdje drugdje. Gledajte omiljene filmove, serije i druge ekskluzivne programske sadržaje bilo kad, bilo gdje i koliko god puta to želite. Na HBO GO-u možete pronaći kompletne sezone kultnih HBO serija, pa možete odmah pogledati sve epizode, jednu za drugom. Najnovije epizode postojećih i posve novih serija iz HBO originalne produkcije moći ćete vidjeti na HBO GO-u i prije premijere na linearnom kanalu, često samo dan nakon američke premijere Zahvaljujući jednostavnom sučelju, lako možete pronaći upravo one sadržaje koje želite gledati. HBO GO u svakom trenutku nudi više od 1200 sati programskih sadržaja. Svakog ponedjeljka uklanjaju se najstariji i dodaje se 30 sati novih sadržaja.
2. Što nudi HBO GO?
HBO GO u svakom trenutku nudi više od 1200 sati filmova, serija, dokumentaraca, koncerata i ostalih sadržaja. Svakog ponedjeljka uklanjamo najstarije i dodajemo 30 sati novih sadržaja. Novi sadržaji dostupni su ukupno četiri tjedna no određena HBO originalna produkcija je dostupna trajno, bez vremenskog ograničenja. Pretražite HBO GO i provjerite što je u ponudi.
3. Koliko često se osvježava sadržaj na HBO GO-u?
Sadržaj na HBO GO-u osvježava se svakog ponedjeljka. Pritom se najstariji naslovi uklanjaju, a na njihovo mjesto dolaze novi. Određena HBO originalna produkcija je dostupna trajno, bez vremenskog ograničenja. Uz svaki programski sadržaj možete pronaći i datum do kojeg je navedeni dostupan na HBO GO-u.
4. Jesu li svi sadržaji s HBO-a dostupni i na HBO GO-u?
Ne, na HBO GO možete pogledati samo izabrane sadržaje sa HBO-a, HBO Comedyja, Cinemaxa i Cinemaxa 2. Neki će pak sadržaji biti dostupni samo na HBO GO-u.
5. Želim koristiti HBO GO, što mi sve treba?
Trebate imati širokopojasnu vezu prema Internetu i pretplatu na HBO Premium paket kod operatera koji u svojoj ponudi ima i HBO GO. Popis operatera koji nude HBO GO stalno se povećava, aktualnu listu operatera koji nude HBO GO možete pronaći ovdje. Trebate imati računalo (PC ili MAC), iPhone, iPad ili Android uređaj.
6. U kojim je zemljama HBO GO dostupan?
U Središnjoj Europi HBO GO je trenutno dostupan u Hrvatskoj, Mađarskoj, Poljskoj, Srbiji, Nizozemskoj, Češkoj, Slovačkoj, Sloveniji, Rumunjskoj, Bosni i Hercegovini i Crnoj Gori. Planiramo pokrenuti HBO GO i na drugim tržištima u Središnjoj Europi.
7. Kako mogu koristiti HBO GO?
Ako imate širokopojasnu vezu prema Internetu i pretplatu na HBO Premium paket, imate sve što vam treba kako biste se registrirali na HBO GO.
Možete autorizirati najviše jedan uređaj po platformi; jedno računalo, jedan pametni telefon i jedan tablet, a uskoro će biti moguće uslugu koristiti i na određenim tv uređajima (Smart TV i drugi kompatibilni tv uređaji) koji imaju mogućnost povezivanja s Internetom.
Ako želite nastaviti koristiti HBO GO na novom uređaju (npr. drugom računalu), prvo trebate deautorizirati stari uređaj. Autorizacija novog uređaja bit će moguća tek nakon što deautorizirate stari uređaj.
Upitajte svog operatera za informaciju koliko vremena treba proći prije nego što možete autorizirati novi uređaj nakon deautorizacije starog uređaja. Obično se radi o četiri sata, no možda je vaš operater odredio drugačija pravila.
HBO GO je video streaming usluga, što znači da ne možete preuzeti sadržaje na vaše računalo ili mobilni uređaj. Ponuda HBO GO-a mijenja se svakog ponedjeljka, što znači da svaki tjedan u ponudi možete naći nove filmove i serije. Samim time što je HBO GO video streaming usluga znači da za gledanje sadržaja ne trebate puno prostora na vašem računalu ili mobilnom uređaju.
10. Mogu li sadržaje s HBO GO-a gledati u visokoj razlučivosti (HD)?
HBO GO trenutno nije dostupan u visokoj razlučivosti (HD).
11. Koliku brzinu veze prema Internetu trebam imati kako bih mogao koristiti HBO GO?
Minimalna brzina veze prema Internetu koju trebate za uslugu HBO GO je 500 kb / s, a usluga će koristiti najviše 2 Mb / s. Napominjemo da sporija veza prema Internetu automatski znači i slabiju kvalitetu prikazanih sadržaja. U gornjem desnom kutu HBO GO aplikacije kliknite na Pomoć i potom na Test Player kako biste provjerili u kojoj će kvaliteti vaše računalo prikazivati sadržaje sa HBO GO-a. HBO GO će se automatski prilagoditi brzini vaše širokopojasne veze prema Internetu. Zahvaljujući modernoj i prilagodljivoj tehnologiji video streaminga koju Silverlight pruža, HBO GO će kvalitetu slike prilagoditi brzini vaše veze. Dakle, što veću brzinu veze prema Internetu imate, to će slika na HBO GO-u biti bolja.
12. Što trebam napraviti kako bih imao HBO GO?
Ako imate pretplatu na HBO Premium paket i širokopojasnu vezu prema Internetu kod istog pružatelja usluga koji vam može ponuditi i HBO GO, samo trebate kontaktirati vašeg operatera koji će vam dati sve potrebne informacije i upute za registraciju na HBO GO. Aktualni popis kabelskih i IPTV operatera koji u svojoj ponudi imaju i uslugu HBO GO možete pronaći ovdje. Nakon što se uspješno registrirate, možete se prijaviti sa svojim e-mailom i lozinkom što će vas automatski odvesti na glavnu stranicu na kojoj možete odmah izabrati koje filmove ili serije želite pogledati.
Čak i ako nemate pretplatu, uvijek možete pogledati što HBO GO nudi svi mogu pogledati galerije slika i najave filmova, serija i dokumentaraca.
13. Kako HBO GO funkcionira?
Ako ste pretplaćeni na HBO Premium paket, sve što trebate napraviti je registrirati se i prijaviti, nakon čega možete pristupiti atraktivnim sadržajima na HBO GO-u. Programski sadržaji podijeljeni su u četiri kategorije: Filmovi, Serije, Ostalo i Izdvojeno.
FILMOVI U ovoj kategoriji pronaći ćete igrane i animirane filmove.
SERIJE U ovoj kategoriji pronaći ćete najnovije epizode atraktivnih humorističnih, dramskih, fantasy i ostalih serija. Na HBO GO-u možete gledati cijele sezone nekih serija, a često ćete nove epizode nekih serija na HBO GO-u moći pogledati i prije premijere na HBO-u.
OSTALO U ovoj kategoriji pronaći ćete koncerte, nagrađivane i kontroverzne dokumentarce, dodjele nagrada, te specijalne emisije i magazine koji se bave događajima iza kulisa.
IZDVOJENO U ovoj kategoriji pronaći ćete posebne ponude, nove, popularne ili druge izdvojene sadržaje.
Desno od popisa kategorija nalazi se polje za pretraživanje. Sadržaje možete pretraživati prema lokaliziranom ili izvornom naslovu, imenima glumaca ili likova, redateljima ili bilo kojoj drugoj ključnoj riječi vezanoj uz sam sadržaj.
Svaki film, serija ili dokumentarac imaju stranicu s opširnijim informacijama na kojoj možete pronaći sinopsis, komentare korisnika, najavu / trailer i ostale korisne dodatke. Kada odaberete film ili seriju, trebate kliknuti na Pogledaj film ili " Pogledaj epizodu " kako biste započeli prikazivanje. Prikazivanje programskog sadržaja možete zaustaviti, premotati unaprijed ili unatrag u bilo kojem trenutku i kasnije nastaviti tamo gdje ste stali.
Sadržaji na HBO GO-u prikazuju se putem tehnologije zvane Smooth Streaming. Ona u obzir uzima trenutnu brzinu veze prema Internetu pa ćete u svakom trenutku imati najbolju moguću kvalitetu, bez prekida. Što je brzina veze veća, kvaliteta slike i zvuka je bolja.
14. Koja je razlika između usluga HBO GO i HBO On Demand?
HBO On Demand je usluga videa na zahtjev, na koju se možete pretplatiti kod većine operatera, a koja omogućuje da izabrane programske sadržaje s HBO-a gledate na svom televizoru, kad god to poželite.
S druge strane, HBO GO je dostupan na bilo kojem računalu ili mobilnom uređaju (iPhone, iPad, Android telefoni i tableti) koji ima širokopojasnu vezu prema Internetu: na njemu možete pogledati ekskluzivne i izabrane programske sadržaje s HBO-a, HBO originalnu produkciju, serije, specijalne emisije i hollywoodske hitove.
Sve što trebate napraviti je odabrati film i potom ga možete u bilo kojem trenutku gledati na Internetu. Posebno bitno je naglasiti da se ponuda HBO On Demanda i HBO GO-a razlikuje.
Ako volite HBO, onda ćete obožavati slobodu koju vam pruža HBO GO Zašto ne biste gledali omiljene serije i filmove na vašem računalu, iPhoneu, iPadu ili Android telefonu ili tabletu, kad i gdje god to poželite? Nema potrebe da se oslanjate samo na televizor
Osim toga, HBO GO omogućuje da filmove i serije gledate na još jednom ekranu u kući.
16. Kako se mogu pretplatiti na HBO GO?
Ovdje možete pronaći popis operatera koji u svojoj ponudi nude i uslugu HBO GO. Pronađite svog operatera i započnite proces registracije.
Ukoliko ne vidite svog operatera na popisu, molimo kontaktirajte ga i upitajte za mogućnost uvođenja usluge HBO GO.
17. Mogu li imati samo HBO GO, bez pretplate na HBO?
Neki operatori u svojoj ponudi nude pretplatu na HBO GO za svoje internet pretplatnike i izvan HBO Premium paketa. Molimo kontaktirajte svog operatora za mogućnost pretplate na HBO GO izvan HBO Premium paketa.
18. Koliko iznosi mjesečna pretplata na HBO GO?
Za opširnije informacije o iznosu mjesečne pretplate na HBO GO molimo kontaktirajte svog operatera.
19. Mogu li se na HBO GO-u pronaći i programski sadržaji za djecu?
20. Mogu li ograničiti pristup djeci?
Da, funkcija Roditeljska zaštita omogućuje vam da zaštitite svoju djecu od neprimjerenih sadržaja. Sadržaji na HBO GO-u su rangirani prema dobnim granicama, pa lako možete postaviti zabranu prikazivanja sadržaja koji nisu primjereni za mlađe od 6, 12, 16 ili 18 godina.
21. Mogu li koristiti HBO GO na putu, kad nisam kod kuće?
Uslugu HBO GO možete koristiti i kad niste kod kuće, odnosno dok putujete. Sve što trebate je optimalna veza prema Internetu i da se nalazite u pravom geografskom području (zemlje bivše Jugoslavije Bugarska). To znači da možete npr. putovati iz Hrvatske u BiH, Srbiju, Sloveniju, Makedoniju, Crnu Goru ili Bugarsku i nesmetano gledati omiljene filmove i serije na HBO GO-u.
22. Mogu li koristiti HBO GO cijeli dan na istom uređaju?
HBO GO na istom uređaju možete koristiti koliko god želite, 24 sata dnevno, 7 dana u tjednu.
23. Koliko dugo trebam čekati da program kojeg sam odabrao krene s prikazivanjem?
Prikazivanje kreće svega nekoliko sekundi nakon što ste odabrali program koji želite pogledati.
24. Koga trebam kontaktirati ako usluga HBO GO ne radi ili mi se tijekom rada pojavljuju problemi?
U slučaju tehničkih poteškoća trebate obavijestiti svog operatera. Za kontakt informacije pojedinih operatera molimo kliknite ovdje.
HBO GO na računalima
Trebate imati računalo (PC ili MAC) i Internet preglednik s multimedijalnim dodatkom Silverlight. Više informacija o Silverlight dodatku možete pronaći ovdje.
2. Što je Silverlight i kako ga instalirati?
Silverlight je Microsoftova multimedijalna platforma, koja se integrira u Internet preglednik i omogućuje prikazivanje video sadržaja bez potrebe da instalirate zasebni video player. Kada prvi puta posjetite HBO GO web stranicu, ona će automatski provjeriti da li je na vaše računalo instaliran Silverlight dodatak. Ukoliko ga nemate ili ga trebate nadograditi na noviju inačicu, HBO GO stranica će vam automatski ponuditi ovu mogućnost.
3. Je li HBO GO dostupan samo na računalima?
Ne, usluga HBO GO također je dostupna i na mobilnim uređajima poput iPhonea, iPada te Android telefonima i tabletima, a uskoro će biti dostupna i na određenim tv uređajima (Smart TV i drugi kompatibilni tv uređaji) koji imaju mogućnost povezivanja s Internetom. To znači da ćete u budućnosti HBO GO moći koristiti na gotovo svim uređajima koji imaju mogućnost povezivanja s Internetom.
Osim na računalima, HBO GO također možete koristiti i na pametnim telefonima i tabletima. Kako biste HBO GO koristili na mobilnim uređajima, morate preuzeti HBO GO aplikaciju s App. Storea (iPhone ili iPad) ili s Google Play Marketa (Android uređaji).
Kada se s mobilnog uređaja prvi put prijavljujete na HBO GO, upišite njegov naziv kako biste ga autorizirali. Naziv može biti proizvoljan. Nakon toga moći ćete gledati HBO GO bilo kad, bilo gdje, ukoliko na tom uređaju imate vezu prema Internetu.
4. Zašto se titlovi ne prikazuju preko Apple AirPlaya?
Kako bi omogućili višejezičnost, titlovi na HBO GO programskim sadržajima prikazuju se u realnom vremenu i zasebno u odnosu na sliku.
AirPlay trenutno ne podržava prikazivanje titlova u realnom vremenu, stoga titlovi neće biti vidljivi na Apple TV platformi.
