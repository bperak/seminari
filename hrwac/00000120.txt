Članak 1. Ovim Statutom uređuju se pitanja naziva, sjedišta, djelatnosti, unutarnjeg ustroja, te druga pitanja važna za djelovanje Udruge roditelja« Korak po korak »(u daljnjem tekstu: Udruga).
Članak 2. 1) Naziv Udruge glasi: Udruga roditelja« Korak po korak ». 2) Uz naziv na hrvatskom jeziku Udruga koristi i naziv na engleskom jeziku koji glasi: Parents ' Association« Step by Step ». 3) Skraćeni naziv Udruge glasi: UR« Korak po korak ». 4) Uz skraćeni naziv na hrvatskom jeziku Udruga rabi i skraćeni naziv na engleskom jeziku koji glasi: PA« Step by Step ». 5) Sjedište Udruge je u Zagrebu. Odluku o adresi sjedišta donosi Upravni odbor. 6) Udruga je neprofitna organizacija.
Članak 3. 1) Udruga djeluje na području Republike Hrvatske. 2) Udruga ima pečat. Pečat Udruge okruglog je oblika, promjera 35 mm. Uz obod pečata upisan je puni naziv Udruge na hrvatskom jeziku, a u sredini pečata sjedište Udruge.
Članak 5. Rad Udruge je javan, što podrazumijeva da članovi Udruge i šira javnost imaju pravo uvida u odluke tijela Udruge i u rad Udruge uopće. Javnost rada Udruga ostvaruje i redovitim obavješćivanjem članova o radu Udruge, putem tiskanog ili elektroničkog biltena Udruge, internetske stranice Udruge ili na drugi prikladan način.
Članak 6. Cilj osnivanja Udruge je promicanje vrijednosti društva usmjerenog na djecu društva koje djecu smatra svojim najdragocjenijim bogatstvom i stoga postavlja kao prioritet njihovu dobrobit, razvoj i školovanje, a obnovu vrijednosti roditeljstva vidi kao izvor mogućnosti za rješavanje sukoba između rada i brige o djeci, čineći sve da se roditeljska uloga cijeni i olakša. Radi ostvarivanja tog cilja Udruga će se osobito zalagati za:
bolju komunikaciju između djece i odraslih kako bi se ljudska prava djece bolje razumjela i poštovala;
aktivno sudjelovanje djece u svim pitanjima koja utječu na njihova prava, zagovaranjem solidarnog i partnerskog odnosa djece i odraslih;
jednake prilike i pristup kvalitetnom osnovnom obrazovanju koje je besplatno i obvezno za svu djecu;
primjenu metodologije usmjerene na dijete u vrtićima i školama
vrtićko i školsko okruženje u kome djeca uče s radošću stalno produbljujući svoje razumijevanje onoga što uče, te usvajaju demokratske stavove, vrijednosti i ponašanje;
promicanje stava da je roditeljstvo (jednako majčinstvo kao i očinstvo) nešto što je djeci potrebno, te da se sve što je namijenjeno roditeljima uređuje kao nešto na što djeca imaju pravo;
poticanje i podupiranje samoorganiziranja i dobrovoljnog djelovanja roditelja
poticanje socijalno odgovornog poslovnog sektora kako bi se zadovoljile potrebe djece i njihovih roditelja;
promicanje potrebe suradnje između poslodavaca i zaposlenih na razvijanju takvog radnog okruženja i organizacije rada koji će olakšati roditeljsku brigu o djeci;
poticanje rada s odraslima, ponajprije roditeljima i učiteljima, radi unapređenja interkulturalizma i multikulturalizma, prevencije zlostavljanja djece, prevencije različitih oblika ovisnosti, te uspostavljanja kvalitetnih standarda i promjena u praksi koje će voditi poboljšanju životnih uvjeta djece i obitelji;
suradnju s državnim institucijama, pravobraniteljima, ustanovama i srodnim udrugama u promicanju vrijednosti društva usmjerenog na djecu.
Članak 7. U svrhu ostvarenja ciljeva utvrđenih člankom 6. ovoga Statuta, Udruga će obavljati sljedeće djelatnosti:
omogućiti zajednički nastup članova pred tijelima centralne i lokalne vlasti, te drugim institucijama
surađivati s predškolskim, školskim i drugim ustanovama koje skrbe o djeci i obitelji
1) Članom Udruge može postati svaka osoba koja, kao roditelj ili profesionalnim angažmanom, ili na drugi prikladan način, želi pomagati i promicati interese i prava djece i njihovih obitelji. 2) Članstvo u Udruzi može biti redovito, pridruženo i počasno. 3) Redoviti članovi aktivno sudjeluju u radu Udruge i plaćaju članarinu. Redovno članstvo čine i sve osobe koje su zaposlene ili dugoročnije angažirane na nekom od projekata i programa Udruge. Dugoročnijim angažmanom se smatra razdoblje od najmanje 6 mjeseci. 4) Pridruženi članovi su oni koji podržavaju ciljeve Udruge, ali ne sudjeluju aktivno u radu Udruge, niti plaćaju članarinu. 5) Počasni članovi su oni koji su zbog svojeg doprinosa radu i ostvarenju ciljeva Udruge izabrani u počasno članstvo. Počasni članovi ne plaćaju članarinu. 6) Zahtjev za pristupanje u redovito ili pridruženo članstvo, s naznakom vrste članstva, podnosi se Upravnom odboru Udruge, koji donosi odluku o primitku u članstvo i unošenju u popis članova. 7) Prijedlog za primitak u počasno članstvo može dati svaki član ili tijelo Udruge. O prijedlogu za primitak u počasno članstvo odlučuje Skupština Udruge.
Članak 9. Prava i obveze redovitih članova jesu:
aktivno doprinositi ostvarivanju ciljeva Udruge;
poštivati Statut i na njemu temeljene odluke tijela Udruge;
čuvati i unaprjeđivati ugled Udruge;
davati prijedloge za unaprjeđenje rada, ukazivati na propuste u radu tijela Udruge;
predlagati nove članove;
biti obaviješten o radu Udruge i njezinih tijela, o financijskom poslovanju, kao i o sudbini vlastitih prijedloga i primjedaba;
surađivati sa srodnim udrugama i državnim tijelima u zemlji i inozemstvu;
redovito plaćati članarinu.
Članak 10. Članstvo u Udruzi može prestati:
istupanjem ili smrću člana,
neplaćanjem članarine dvije godine zaredom,
isključenjem.
Član može biti isključen ako krši pravila Statuta Udruge, namjerno zanemaruje ili se odbija pridržavati odluka tijela Udruge, ili ako narušava ugled Udruge. Odluku o isključenju iz članstva donosi Upravni odbor. Protiv odluke Upravnog odbora može se izjaviti žalba Skupštini Udruge u roku od 15 dana od dana primitka pisane odluke. Skupština je o žalbi dužna odučiti na prvoj narednoj sjednici.
IV. PODRUŽNICE
Članak 11. 1) Udruga može osnivati podružnice. Podružnice nemaju pravnu osobnost. 2) Odluku o osnivanju podružnice donosi Upravni odbor. 3) Rad podružnice regulira se Pravilnikom o radu podružnica. 4) U pravnom prometu podružnica nastupa u ime i za račun Udruge. Podružnica ne može preuzimati obveze u ime i za račun Udruge, bez pisane ovlasti Upravnog odbora Udruge.
Članak 13. 1) Skupština je najviše tijelo upravljanja Udrugom. 2) Skupštinu čine svi redoviti i počasni članovi Udruge. 3) Skupština se sastaje na redovitom zasjedanju najmanje jednom godišnje. 4) Sjedinicu Skupštine saziva Upravni odbor. 5) Izvanrednu sjednicu Skupštine može sazvati Upravni odbor na vlastitu inicijativu, a mora je sazvati kada to zatraži najmanje 1 / 4 redovitih članova Udruge. Upravni odbor dužan je sjednicu Skupštine sazvati u roku od 30 dana od dana primitka prijedloga za sazivanje. Ukoliko Upravni odbor ne sazove sjednicu Skupštine u roku od 30 dana, sjednicu Skupštine ovlašteni su sazvati predlagači. Na izvanrednoj sjednici Skupština razmatra isključivo pitanja radi kojih je sazvana.
Članak 14. 1) Članovima Udruge mora se poslati pisani poziv za sudjelovanje na sjednici Skupštine najmanje 10 dana prije dana održavanja sjednice. U pozivu mora biti najavljen i dnevni red sjednice Skupštine. 2) Skupština valjano odlučuje ako je sjednici nazočna natpolovična većina članova Skuštine. Ako u vrijeme zakazano za početak sjednice Skupština nema kvorum, početak sjednice odgodit će se za 30 minuta. Protekom toga vremena Skupština može odlučivati ako je sjednici nazočno najmanje 10 članova Skupštine. 3) Skupština donosi valjane odluke natpolovičnom većinom nazočnih članova, osim odluka o promjeni Statuta i prestanku Udruge, koje se donose 3 / 4 većinom nazočnih članova. 4) Glasovanje na sjednici Skupštine je javno, a Skupština iznimno može odlučiti da se o pojedinim pitanjima glasuje tajno. 5) Na svakoj sjednici Skupština izabire predsjedatelja i zapisničara. Predsjedatelj ovjerovljuje zapisnik.
Članak 15. Skupština: donosi Statut i njegove izmjene i dopune; tumači Statut i druge opće akte Udruge; bira i razrješava članove Upravnog odbora; donosi plan i program rada Udruge; donosi financijski plan i usvaja završni račun Udruge; razmatra i usvaja izvještaj o radu Udruge i Upravnog odbora; odlučuje o organizacijskim i statusnim promjenama i prestanku rada Udruge; odlučuje o primitku u počasno članstvo; donosi odluke o imovini Udruge, te o postupanju s imovinom u slučaju prestanka Udruge;
Upravni odbor
Članak 16. 1) Između dva zasjedanja Skupštine Udrugom upravlja Upravni odbor. 2) Upravni odbor broji 7 članova koji između sebe biraju predsjednika i dopredsjednika Upravnog odbora. 3) Predsjednik Upravnog odbora saziva, predsjedava i vodi sjednice Upravnog odbora te predlaže dnevni red sjednica Upravnog odbora. 4) U slučaju njegove spriječenosti, predsjednika zamjenjuje dopredsjednik Upravnog odbora. 5) Voditelji podružnica pozivaju se na sjednicu Upravnog odbora kad se raspravlja o pitanjima važnim za njihovu djelatnost, ali nemaju pravo glasa. 6) Izvršni direktor i Tajnik Udruge sudjeluju na sjednicama Upravnog odbora, ali bez prava glasa. 7) Zaposlenici Udruge i voditelji projekata (zaposleni ili honorarni) ne mogu biti birani u Upravni odbor Udruge. 8) Upravni odbor bira i razrješuje Skupština. 9) Mandat izabranih članova Upravnog odbora je dvije godine, a mogu biti birani više puta. 10) Skupština može pojedine članove Upravnoga odbora, ili Upravni odbor u cjelini, razriješiti i prije isteka mandata, ako pojedini član Upravnog odbora, ili Upravni odbor u cjelini, krši pravila Statuta Udruge, namjerno zanemaruje ili se odbija pridržavati odluka tijela Udruge, ili ako narušava ugled Udruge. Ako je razriješen čitav Upravni odbor, bira se novi sa punim mandatom, a ako je opozvan pojedini član, bira se novi do isteka mandata Upravnog odbora. 11) Ako između dvije sjednice Skupštine neki od članova Upravnog odbora da ostavku, ili iz drugog razloga odbije ili bude spriječen sudjelovati u radu Upravnog odbora, Upravni odbor ima pravo kooptirati drugu osobu na njegovo mjesto iz redova članova Udruge. Kooptirati se mogu najviše dva člana Upravnog odbora. 12) O kooptiranom članu Upravnog odbora mora odlučiti Skupština Udruge na prvoj narednoj sjednici. Sjednica Skupštine mora se održati u razdoblju koje nije duže od jedne godine od kooptiranja člana Upravnog odbora. 13) Skupština može potvrditi odluku Upravnog odbora o kooptiranju člana i potvrditi trajanje mandata kooptiranog člana do kraja mandata toga saziva Upravnog odbora, ili odbiti odluku Upravnog odbora o kooptiranju člana, razriješiti kooptiranog člana i izabrati novog člana Upravnog odbora.
Članak 17. 1) Upravni odbor može donositi pravovaljane odluke ako je sjednici nazočna natpolovična većina njegovih članova. 2) Upravni odbor odluke donosi natpolovičnom većinom nazočnih članova. 3) Sjednice Upravnog odbora održavaju se po potrebi, najmanje 2 puta godišnje. 4) Glasovanje na sjednicama Upravnoga odbora je javno, a Upravni odbor može iznimno odlučiti da se o pojedinim pitanjima glasuje tajno. 5) Član Upravnog odbora može sjednici prisustvovati i putem mrežnih (internetskih) servisa te konferencijskog telefonskog razgovora, ali samo u hitnim slučajevima. 6) Upravni odbor donosi poslovnik o svojem radu.
Članak 19. Izvršni direktor: Zastupa Udrugu i provodi program rada Udruge Provodi upute, odluke i zaključke Upravnog odbora Odgovoran je za organizaciju rada i poslovanja Udruge Brine o osiguravanju financijskih sredstava za izvođenje programa i projekata Udruge Odgovara za zakonitost rada Udruge Odlučuje o raspolaganju sredstvima Udruge do visine od 10.000,00 kn Svoj rad obavlja profesionalno, temeljem ugovora o radu Bira ga Upravni odbor na temelju internog natječaja s reizborom svake 2 godine Surađuje s Upravnim odborom i Tajnikom između sjednica Skupštine Sudjeluje u radu Upravnog odbora ali bez prava glasa Bira i zapošljava suradnike u suradnji s Upravnim odborom Za svoj rad odgovara Upravnom odboru
Tajnik
Zapisnik
Članak 21. 1) O svim sjednicama Upravnog odbora i Skupštine vodi se zapisnik. 2) Kopija zapisnika trajno se pohranjuje u arhivu Udruge. 3) Zapisnik potpisuje zapisničar, a ovjerava predsjednik Upravnog odbora ili Izvršni direktor.
VI. FINANCIJSKO POSLOVANJE
Članak 22. 1) Financijska godina Udruge počinje 1. siječnja i završava 31. prosinca. 2) Sredstva Udruge vode se na posebnom računu kod poslovne banke koju odredi Upravni odbor. 3) Udruga je dužna voditi financijske knjige u skladu s važećim zakonskim propisima. 4) Pravo raspolaganja financijskim sredstvima Udruge, na osnovi financijskog plana, odluka Skupštine i Upravnog odbora imaju Izvršni direktor i Tajnik Udruge.
Članak 23. 1) Prihodi i rashodi Udruge određuju se godišnjim financijskim planom. Po završetku godine za koju je usvojen financijski plan, donosi se završni račun. 2) Prihod stečen obavljanjem dopuštenih djelatnosti Udruge može se utrošiti samo za financiranje aktivnosti kojima se ostvaruje cilj Udruge.
Članak 25. Izmjene Statuta Udruge mogu se izvršiti samo na sjednici Skupštine Udruge.
VIII. PRESTANAK RADA
Članak 26. 1) Udruga prestaje s radom u slučajevima predviđenim zakonom. 2) U slučaju prestanka rada Udruge, odluku o imovini Udruge donosi Skupština. 3) Skupština može odlučiti da imovina Udruge pripadne nekoj od registriranih udruga s područja promicanja interesa i prava djece i njihovih obitelji.
Članak 28. 1) Opći akti Udruge moraju biti sukladni ovom Statutu. 2) Odluke i akti tijela upravljanja Udruge, ne smiju biti u suprotnosti s ovim Statutom i važećim zakonima i zakonskim propisima.
