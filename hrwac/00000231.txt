Spavaća sobe je prije svega prostor za odmor, opuštanje i uživanje. Puno je faktora koji su važni za ostvarivanje ovakvog ugođaja, ali je rasvjeta sigurno jedan od najvažnijih. Osim centralne rasvjete koja ima funkcionalnu ulogu, vrlo je važna i ambientalna rasvjeta koja će, kada se ugasi osnovna storiti ugodno ozračje u spavaćoj sobi. Poželjno je omogućiti više načina paljenja ambientalne rasvjete pa tako storiti različite ugođaje, ovisno o raspoloženju.
Vrlo je važno da je ovakva rasvjeta raspoređena na način da ne blješti te da ima mogućnost reguliranja jačine rasvjete. Ambientalna atmosfera se može postići korištenjem stolnih ili samostojećih lampi na noćnim ormarićima ili u prostoru, ugradbenom rasvjetom u dijelu stropa (ukoliko je strop spušten) ili ugradnjom led rasvjete u elemente namještaja, kao što nalažu najnoviji trendovi.
Ukoliko već imate postojeću sobu i ne planirate ju mijenjati, a strop ne dozvoljava ugradnju rasvjetnih tijela, ambintalnu rasvjetu i ugodnu atmosferu ćete postići stolnim lampama na noćnim ormarićima. Lampa može biti postavljena i na obližnjoj komodi, ali je pri tome vrlo važno da osvjetljava nekakav dekorativni predmet u blizini. Postava lampi na pod, iza samog kreveta također će pridonijeti ugodnoj atmosferi u sobi. Ovo je moguće samo ako je iza kreveta slobodan prostor.
Postava zidne rasvjete iza uzglavlja kreveta također može stvoriti lijepu igru svjetla i sjene i na taj način dekorirati zid. Pri tome je važno da taj zid nije obojen u jaku boju, niti da je na njemu vizualno dinamična slika.
Ukoliko je postojeći krevet na nogicama, ambientalnu rasvjetu možete ostvariti i lijepljenjem led trake po unutrašnjem rubu kreveta i stvaranjem indirektne rasvjete ispod kreveta. Ugradnja rasvjete na uzglavlje kreveta će biti dekorativna, ali i funkcionalna, za potrebe čitanja.
Ukoliko se radi o uređenju spavaće sobe, moguće je u dijelu prostora spustiti strop te ugraditi rasvjetu, direktnu ili indirektnu, ali svakako uz regulaciju jačine.
Izrada ili kupovina novog namještaja omogućuje trendovsku igru svjetla i namještaja i stvaranja prekrasnih ugođaja u spavaćoj sobi. Ugradnja led trake u unutrašnjost ormara, na rubove noćnog ormarića ili kreveta svakako će stvoriti zanimljive ugođaje. Zona ormara je osobito zanimljiva za igru svjetlom, au kombinaciji sa ostalim zonama efekt će biti odličan. Ugradnja jednobojne ili višbojne RGB led rasvjete će dodatno obogatiti prostor.
Stavaranje ambientalne rasvjete je moguće i u postojećim i novim prostorima, stoga obogatite svoju spavaću sobu na jednostavan, ali vrlo efektan način
