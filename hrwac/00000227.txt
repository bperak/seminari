Vijesti iz Solvency II
Provedbene mjere (L2)
Primjena i implementacija Solvency II direktive nalaže izradu provedbenih mjera, koje bi u suradnji s Europskom agencijom za nadzor osiguranja i zaposleničkih mirovina (EIOPA) trebala predložiti Europska komisija do kraja 2011. kao drugu razinu implementacije direktive. Provedbene mjere bi trebao usvojiti EIOPC (European Insurance and Occupational Pensions Committee) do sredine 2012. godine. Izrada provedbenih mjera usporena je zbog izrade i usvajanja Omnibus II direktive. Prijedlog provedbenih mjera, druge razine Solvency II, trebao bi biti objavljen krajem listopada 2011., a po usvajanju Omnibus II direktive u siječnju 2012. pristupilo bi se usvajanju provedbenih mjera, koje se očekuje do sredine 2012.
Omnibus II direktiva
Kako bi se regulatorne izmjene okvira nadzora financijskog sustava u EU i novih nadzornih institucija uključile u Solvency II regulativu, potrebno je nadopuniti Solvency II direktivu, što će se postići usvajanjem Omnibus II direktive. Omnibus II direktiva dopuniti će Solvency II direktivu i ugraditi ovlasti Europske agencije za nadzor osiguranja i zaposleničkih mirovina (EIOPA) te dodatne tranzicijske odredbe u Solvency II direktivu. Usvajanje Omnibus II direktive planirano je za siječanj 2012., a njeno usvajanje preduvjet je daljnjeg nastavka usvajanja Solvency II odredbi.
Nova struktura supervizije financijskog sustav u EU
Smjernice nadzora (L3)
Treća razina usvajanja Solvency II direktive podrazumijeva preporuke i načela supervizije koje bi trebala predložiti i usvojiti EIOPA do kraja 2012. Do sredine 2012. trebao bi biti objavljen i prijedlog smjernica i načela nadzora, treće razine usvajanja Solvency II (CEA). Po implementiranju Solvency II, koje se očekuje od druge polovine do kraja 2012. godine Europska komisija će nadzirati i vrednovati implementaciju te usklađivanje nacionalne regulative zemalja članica, što je konačna četvrta razina implementacije i aplikacije Solvency II procesa u poslovanje osiguratelja i reosiguratelja u EU. Planirani službeni rok primjene Solvency II je 1. siječnja 2013.
Vijesti iz CEA-e
Predstavnici društava za osiguranje i društava za reosiguranje u Europskoj uniji upozoravaju na konzervativan i složen sadržaj pojedinih odredbi provedbenih mjera, druge razine usvajanja Solvency II direktive. Ovo je zajednička inicijativa Europskog udruženja osiguratelja i reosiguratelja (CEA), Pan Europskog osigurateljnog foruma, Foruma izvršnih financijskih direktora (CFO Forum) i Forum izvršnih direktora za upravljanje rizicima (CRO Forum) s ciljem izmjene konzervativnog i kompleksnog pristupa oblikovanju provedbenih mjera Solvency II direktive 2009 / 138 / EZ. Europski osiguratelji i reosiguratelji u svojoj inicijativi naglašavaju punu podršku načelima postavljenima u Solvency II direktivi i želju za zajedničkim oblikovanjem otvorenih pitanja u provedbenim mjerama zajedno s Europskom komisijom i Europskom agencijom za nadzor osiguranja i zaposleničkih mirovina (EIOPA).
Snažnu i stabilnu kapitaliziranost te financijsku poziciju osiguratelja i reosiguratelja pokazala je peta kvantitativna studija utjecaja QIS 5, koju je provela EIOPA u razdoblju od kolovoza do studenog 2010., a testirala je učinke Solvency II regulative na poslovanje društava za osiguranje i društava za reosiguranje u Europskoj uniji.
adekvatnog vrednovanja dugoročnih osigurateljnih proizvoda kao što su životno osiguranje, mirovinski proizvodi i proizvodi skrbi za starije,
diverzificiran rast i širenje osiguratelja i reosiguratelja,
složenosti, neusklađenosti, nedosljednosti i volatilnosti nekih odredbi provedbenih mjera koje u ovakvom obliku ne bi ispunjavale funkciju zaštite osiguranika i jamčenja financijske stabilnosti i
kratkoročnog pristupa ulaganjima osiguratelja i reosiguratelja.
Predstavnici osiguratelja i reosiguratelja ne dovode u pitanje novi regulatorni okvir Solvency II ni rok njegove pune primjene s 1. siječnja 2013., već naglašavaju nužnost prilagodbe navedenih otvorenih pitanja. Kao svoje prijedloge i rješenja navode: drugačiji pristup krivulji bezrizične kamatne stope kod diskontiranja tehničkih pričuva, izradu formule u primjeni i izračunu premije nelikvidnosti i umanjenje procikličnosti kapitalnih zahtjeva kod dugoročnih osigurateljnih proizvoda. Prijedlozi i moguća rješenja oblikovati će se kroz zajedničke radne grupe EIOPA-e i predstavnika osiguratelja i reosiguratelja.
