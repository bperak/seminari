Creatine
24 kolovoza 2010. 13:29:00 CEST
Kreatin je supstanca koju prirodno proizvodi naše tijelo kao izvor energije za naše mišiće. Proizvodi ga jetra, ali i gušterača i bubrezi. Transportira se krvlju u mišićne ćelije gdje se pretvara u kreatin-fosfat.
Kreatin se formira u tijelu od aminokiselina Arginine, Methionine i Glycine. Kreatin producira kemijsku energiju zvanu ATP (adenosine triphosphate). Organizam prosječne osobe proizvede dnevno oko 2 gr. Kreatina koji se odmah sintetizira u tijelo održavajući tako pozitivan balans. Unošenjem više kreatina on se sintetizira što organizmu daje više snage i energije. Osim toga, kreatin uspješno upija vodu čak do 400 % u odnosu na svoju težinu što znači ako ga je više u mišićnom tkivu ono je deblje i veće i ima veću snagu. Najviše kreatina u prirodi nalazimo u mesu i ribi. Vegetarijanci obično imaju manjak kreatina u tijelu.Studije su pokazale da kreatin takoder pomaže u stimulaciji sinteze proteina i spriječavaju tijelo da koristi proteine iz mišićne mase kao energiju (protein brakedown).
Kako rabiti kreatin da dobijemo najbolje rezultate i najviše mišićne mase bez velikog gubitka nakon prestanka uzimanja?
Istina je da nismo svi isti i rezultati se uvijek razlikuju od osobe do osobe. No, dobro je kreatin uzimati u ciklusima jer time su rezultati bolji i dugotrajniji; tijelo se ne privikne na kreatin, što je dobro jer bi inače prestalo samo proizvoditi ga, mišići se ne gube u tolikoj mjeri nakon prestanka uzimanja i postiže se maksimalni učinak koji kreatin može pružiti.
Najbolji način uporabe kreatina je jedna čajna žlica (oko 5 gr) kreatina u čaši soka ili nekog visoko-ugljidratnog napitka.Zašto ne obične vode? Može naravno i sa vodom, ali ugljikohidrati povećavaju količinu inzulina u tijelu što opet pomaže da mišići bolje i brže apsorbiraju kreatin, što naravno rezultira maksimalno iskorištenje kreatina, a time i više mišićne mase.
Na samom početku uzimanja kreatina imamo tzv. loading fazu ili fazu punjenja. Uzimamo 6 obroka dnevno po 5 gr. kreatina (ukupno 30 gr dnevno). Nakon 7 dana ulazimo u drugu fazu kada uzimamo 2 - 3 obroka po 5 gr. (ukupno 10 - 15 gr dnevno) slijedeća 3 tjedna. Jedan od obroka svakako treba uzeti neposredno poslije treninga, jer je tada metabolizam ubrzan, a i potrošene su zalihe kreatina u tijelu, tada je pravo vrijeme za kreatin u nekom od napitaka.
Zatim, nakon ta tri tjedna obvezno uzmemo tjedan dana odmora i to stoga što je tijelo u toku mjesec dana dostiglo svoj maksimum i ne reagira više tako dobro na kreatin kao na početku, a također postoji opasnost i da tijelo prestane proizvoditi vlastiti kreatin, znači rezultati više nisu tako uočljivi.
Nakon tjedan dana odmora (ili 7 - 10 dana), ponovo počinjemo sa loading fazom od tjedan dana i zatim 3 tjedna kao i do sad i tako možemo odraditi tri ciklusa nakon kojih uzimamo 20 - 30 dana pauze, i onda možemo sve ponovo. Normalno je da rezultati neće biti isti u drugom i trećem ciklusu kao u prvom, ali nećemo izgubiti puno dobivene mišićne mase i konstantno ćemo, makar i po malo, dobivati novu.
Ovo je provjereni način kako možemo maksimalno iskoristiti kreatin i sate i dane napornog treninga. Iskoristite sve mogućnosti odličnog proizvoda kreatina i pokažite se u najboljem svijetlu
U našoj ponudi kreatin je dostupan u pakiranju od 500 g (čisti kreatin monohidrat), te nosi oznaku Creapure.
