Rezervacija karte odnosno mjesta u autobusu je nužna za sva putovanja koja su duža od 50 kilometara i bez nje nećete moći ući u autobus. Broj na rezevaciji karte (mjesta) podrazumijeva oznaku sjedišta na koje ćete se smjestiti po ulasku u autobus.
Na linijama prema Jadranu u vrijeme turističke sezone (okvirno od 15.6. do 30.9.) i uoči blagdana na međunarodnim linijama, kada je migracija putnika najveća, rezervaciju i kartu poželjno je kupiti najmanje 2 dana prije polaska.
Ako putnik u ovom roku ne kupi voznu kartu i rezervaciju, prodajno mjesto koje je izvršilo rezervaciju ima pravo prodati istu drugom putniku bez ikakvih daljnjih obveza prema putniku koji nije kupio kartu i rezervaciju u gore navedenom roku.
Ne, osim u iznimnim slučajevima. Putovanje s povratnom voznom kartom mora se obaviti po istom prijevoznom pravcu i s istim prijevoznikom ili prijevoznikovim kooperantom.
Iznimno, ova mogućnost postoji ukoliko postoji poseban sporazum između prijevoznika na pojedinim trasama (npr. na liniji Osijek - Vinkovci putnik-student s povratnom ili mjesečnom studentskom kartom može koristiti sve polaske prijevoznika Panturist i Polet; na trasi Slavonski Brod - Zagreb i Osijek Đakovo Vinkovci svaki putnik s kupljenom povratnom kartom može povratno putovanje iskoristiti i polascima Čazmatrans Nova i Čazmatrans Vukovar). Za više informacija nazvati 031 638 580.
Putnik koji je kupio voznu kartu, a želi odustati od putovanja, ima pravo vratiti voznu kartu 2 sata prije početka putovanja na tuzemnim linijama, a za međunarodne linije 6 sati prije putovanja i zahtjevati povrat dijela uplaćenog iznosa.
Za izgubljenu voznu kartu, odnosno voznu kartu koja se vraća u roku kraćem od gore navedenih rokova odnosno nakon što je putovanje već započelo ili ako je putnik svojom krivicom otputovao autobusom drugog prijevoznika, naplaćeni iznos se ne vraća.
Ukoliko povratno putovanje nije iz opravdanih razloga obavljeno (bolesti i drugih slučajeva više sile), putnik može zatražiti vraćanje dijela plaćenog iznosa vrijednosti povratne karte najkasnije do isteka roka važenja iste karte, koji je naznačen na karti.
Vraćanje dijela plaćenog iznosa putnik mora zatražiti u mjestu gdje je karta prodana i u roku valjanosti te karte. U ovom slučaju putnik ima pravo na povrat razlike od vrijednosti uplaćenog iznosa za povratnu kartu i stvarne vrijednosti jednosmjerne karte umanjeno za 10 %.
Nakon isteka važenja povratne karte putnik gubi pravo na povrat novca za neiskorišteno povratno putovanje.
Može, uz prethodni pisani zahtjev prijevozniku. Produženje roka valjanosti vozne karte može izvršiti samo ovlaštena osoba prijevoznika ukoliko je takav zahtjev od strane putnika postavljen u sljedećim rokovima: najranije 30 dana prije puta, a najkasnije 2 sata prije vožnje za tuzemne linije i najmanje 6 sati prije vožnje za međunarodne linije. Putniku se omogućava putovanje zamjenom rezervacije koju ovjerava ovlaštena osoba na prodaji karata za datum koji odredi putnik u situacijama pravodobno postavljenog zahtjeva.
Djeca u dobi do 4 godine ostvaruju 80 % popusta, a djeca od 5 do 12 godina 50 % popusta na tuzemnim Panturistovim linijama. Ova se povlastica ne odnosi na međunarodne linije, na kojima postoje popusti za različite dobne kategorije, ovisno o svakoj liniji (više informacija možete dobiti e-mailom na informacije@panturist.hr ili telefonom na broj 031 638 580).
Općenito je pravilo da za putovanja kraća od 61 km u jednom smjeru, na povratnu kartu studenti ostvaruju 25 % popusta, a za putovanja duža od 61 km u jednom smjeru studenti ostvaruju 40 % popusta za kupnju povratne karte Izračun: (2 x jednosmjerna karta) 25 % (ili 40 %).
Za ostvarenje studentskog popusta potrebno je predočiti iksicu, indeks ili karticu Student3P odnosno Easy Travel karticu kojima se dokazuje status studenta.
Putnik je dužan platiti iznos naznačen na voznoj karti odnosno na računu za kupljenu mjesečnu kartu. Naknadne reklamacije na izvraćeni iznos novca se ne uvažavaju.
Ukoliko se pak zbog tehničke pogreške u sustavu za prodaju karata dogovodi greška zbog koje je putniku zaračunata veća cijena karte od stvarne, povrat više naplaćene cijene putniku se odobrava na temelju pismenog zahtjeva kojeg dostavlja prijevozniku u roku od 8 dana. Isplata više uplaćenog iznosa se obavlja na blagajni kolodvora na kojem je putnik kupio kartu.
Naravno. Ako su cijene ili druge pristojbe nepravilno izračunate, putnik je dužan manje izračunatu cijenu nadoplatiti, a više obračunata cijena se vraća putniku. Manje zaračunatu cijenu naplaćuje vozno osoblje na licu mjesta.
Ukoliko kontrolno osoblje zatekne putnika u autobusu bez vozne karte ima pravo naplatiti kaznu u visini 100,00 Kn te pored te novčane kazne naplatiti i punu cijenu vozne karte od stajališta na kojem je putnik ušao do njegovog odredišta.
Ako se ne može utvrditi na kojem je stajalištu putnik otpočeo vožnju, naplaćuje mu se cijena vozne karte od početnog stajališta linije autobusa do odredišta u koje putnik putuje.
Za vrijeme putovanja vozno i kontrolno osoblje prijevoznika može isključiti putnika od daljnjeg putovanja na prvom stajalištu ako narušava red i mir u autobusu, ugrožava sigurnost prometa i ometa rad voznog osoblja.
U slučajevima isključivanja putnika radi naprijed navedenih razloga putnik nema pravo na povrat iznosa vozne karte od mjesta isključivanja do odredišta.
U isto vrijeme kada ga isključi iz daljnjeg putovanja vozno osoblje uručuje mu pripadajuću prtljagu. Putnik koji odbije platiti kaznu za vožnju bez vozne karte isključuje se iz putovanja, vozno osoblje je o tome dužno obavijestiti najbližu policijsku postaju.
Čip mjesečna karta je kartica koja se temelji na beskontaktnoj tehnologiji. Izdaje se uz jednokratnu naknadu prema važećem cjeniku prijevoznika, koja iznosi 25,00 kuna.
Pokazna i / ili čip vozna karta glasi na ime vlasnika i sadrži podatke o imatelju karte, vrsti karte te relaciji na kojoj se korisnik vozi. Izdaje se na određeno vrijeme naznačeno na pokaznoj karti odnosno sadržano na čipu uz naknadu ovisno o razdoblju i kategoriji osoba koje su je kupili.
Prodaja talona za mjesečnu kartu odnosno punjenje čip karte vrši se na prodajnim mjestima prijevoznika.
Ako putnik izgubi bilo koji dio karte Tarifna unija (Panturistovu čip kartu ili GPP-ovu gradsku kartu), dužan je gubitak odmah prijaviti na prodajno mjesto Panturista. Ukoliko putnik i dalje želi koristiti usluge prijevoza temeljem karte Tarifna unija, dužan je podnijeti zahtjev za izradu nove karte i platiti ju po važećem cjeniku prijevoznika.
Napominjeno da je svaka mjesečna karta, pa tako i karta Tarifna unija, vrijednosni i identifikacijski dokument, koji treba pažljivo čuvati i nikako zloupotrebljavati. U slučaju gubitka, trošak novog izdavanja zamjenske karte u potpunosti snosi putnik, osim ako se gubitak / uništenje karte dogodio krivicom prijevoznika.
