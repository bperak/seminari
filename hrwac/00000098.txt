Dobrodošli na stranice Općine Medulin 
Dani Rotonde - Eko Vinkuran 2013. 
17.08.13. - 24.08.13. 
Manifestacija s radionicama koja se organizira na Danima Rotonde, u sklopu projekta Vinkuranska štorija, održat će se od 17. - 24.08.2013. godine. 
Namijenjena je djeci i mještanima Vinkurana, turistima smještenim kod malih iznajmljivača, svim zainteresiranima u Općini Medulin, a sve u cilju promocije mjesta Vinkuran i Općine Medulin kao i prirodnih znamenitosti kojima smo okruženi. 
Cilj radionice je razvijanje ekološki osviještene osobe promovirajući ponašanja, vještine i navike življenja usmjerena na vrijednosti odgoja za održivi razvoj, te povećanje razine znanja, sposobnost i motiviranost za očuvanje i brigu za okoliš, kroz usvajanje novih spoznaja i vještina; promoviranje uporabe biološki nerazgradivih materijala te posredno utjecanje na promjenu obrazaca ponašanja odraslih. 
Program je zamišljen tako da zajedničkim druženjem i pohađanjem radionica, dogovara i planira manje i veće projekte kroz duži vremenski period, kombinira igru s aktivnostima iz različitih područja izražavanja i stvaranja. Takav rad rezultira konkretnom eko odlukom - eko aktivnošću - eko suradnjom. 
Prva radionica posvećena je LEPTIRIMA koje možemo pronaći na našem području i u Park šumi Soline, a koja uključuje: 
- upoznavanje s Park šumom Soline i vrstama leptira putem predavanja, popraćenih slajdovima i eksponatima - organizirani odlazak i obilazak u Park šumu Soline sve foto dokumentirano - izrada leptira od keramike zbog obima posla radionica će se za zainteresirane održavati cijeli 8. mjesec - s djecom najmlađeg uzrasta osmisliti će se ilustrirana priča o leptirima (djeca će sama svojim crtanjem napraviti slikovnicu) - leptir kao motiv na šivanim platnenim vrećici od žutice 
Radionica omogućuje kontakt s prirodom, te otkriva zanimljivosti u prirodi (šetnjom, promatranjem, razgovorom, foto-dokumentacijama, albumima), s naglaskom na biljnji i životinjski svijet. 
Za cijelo vrijeme trajanja manifestacije od 17. 24. 08.2013. godine biti će postavljena izložba slika i keramike u Vinkuranskoj školi. 
Dana 24.08.2013. god. organizirat će se završna izložba sa eksponatima nastalim na radionicama. Sudionici će izrađen eksponat moći ponijeti svojim kućama. 
