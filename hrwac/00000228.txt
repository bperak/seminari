Čazmanske viteške igre
Galerija Matešin u Bojani
Eko-etno resort Siščani
Moslavačka etno kuća Tonković
Zapovijed pod lipom u Mikloušu
Moslavačko mašinanje u Staroj Ploščici
Na temeljima burne i sjajne prošlosti Čazma se izgradila u značajno kulturno i turističko središte Moslavine. Poznata po netaknutoj prirodi, raj je za rekreativce, lovce i ribolovce, izletnike, planinare - ljubitelje prirodnih ljepota.
Vijesti
Dvadeset članova planinarskog društva Garjevica iz Čazme prošlu je subotu sudjelovalo na Planinarskoj kestenijadi u Petrinji i otkriću spomen ploče na Planinarskom domu tamošnjeg planinarskog društva. Unatoč kiši i magli čazmanci su se dobro zabavili.
Na 20. Međunarodnom bjelovarskom poljoprivrednom sajmu, koji se održava 7. - 9. rujna u Gudovcu, u sklopu turističke ponude bjelovarsko-bilogorske županije, predstavit će se i Seoski turizam Pirak - " Zmajevo gnijezdo " sa svojom ponudom na brdu Sveti Vid, Grabovnica, Čazma (098 799 439)
U subotu 21. srpnja 2012. Konjički klub " Husar " organizator je utrke u daljinskom jahanju V. kolo Croatia cupa.Start i cilj za sve četiri utrke je na Ekonomiji " Ninkovica " u Čazmi. Kako doći? Iz smjera Ivanić Grada kod benzinske stanice INE skrenuti desno a iz smjera Bjelovara, Vrbovca i Popovače proći centar Čazme i skrenuti lijevo.Start utrke na 124 km je u 5 sati, utrke na 98 km u 6 sati, utrke na 78 km u 11 sati i utrke na 40 km u 12,30 sati.Vožnja konjskim kolima, ponuda suvenira i ugostiteljske usluge tijekom cijelog dana.Proglašenje rezultata utrka oko 18 sati.
Turistička i Sportska zajednica Čazme, u povodu Dana Grada Čazme, na župni blagdan sv. Marije Magdalene 22. srpnja 2012. organiziraju atletsku utrku u prirodi.Utrka je na 5 kilometara, 10 kilometara i 21 kilometar - polumaraton.Trči se zemljanim nasipom uz rijeku Česmu. Start utrke je u 10 sati u Sportsko ribolovnom rekreacijskom centru Kod Ciglane u Čazmi, gdje je ujedno i cilj. Prijave su od 8 do 9,30 sati. Od 13 sati organizirano je autobusom turističko razgledanje okolice Čazme, a u 14,30 sati u Piceriji " Fokus " u Čazmi za sve sudionike priređen je ručak. Info: 099 2772 086
