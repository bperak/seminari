Ispali Tatjana Jurić i Robet Schubert, dva pobjednička para: Martina Tomčić i Marko Herceg te Denis Ahmetašević i Mirjana Žutić
Puno treme, raspoloženi Duško i Barbara, Hrvoje Šalković gori (da, i to je moguće) nego prvi put te nadahnuti parovi Martina-Marko i Denis-Mirjana obilježili su drugu emisiju šeste sezone Plesa sa zvijezdama u kojoj se plesala rumba i quickstep.
Miro Ungar i Marija Stošić pokazali su ne baš atraktivnu rumbu. Miro je u plesu na trenutke podsjećao na Mišu Kovača koji na svom koncertu diže ruke, a publika sve otpjeva. Ne želimo biti zločesti, ali bilo bi jako zanimljivo da je Miro morao plesati quickstep. Uglavnom po ocjenama žirija (22 boda) bili su na predzadnjem mjestu, u opasnoj zoni ispadanja.
A onda je uslijedio quickstep Hrvoja Šalkovića i Lejle Bjedov. Slatko su nasmijali žiri jer Hrvojev ples nije imao baš puno dodirnih točaka s quickstepom, a Elio Bašan ih je tješio da je dvorana bila premala za njihovu koreografiju. Hrvoje je iskazao realnu dozu samokritike, i na neki način priznao da je zalutao u ovaj show. Par je skupio bijednih 15 bodova od žirija (pokazana je i prva svojka). Jadna Lejla.
Zadnja rumba večeri, Martine Tomčić i Marka Hercega, bila je i najbolja rumba. Marko je složio mudru koreorafiju, a trema (koju je, kako je kasnije rekla, imala) Martine se nije vidjela svaki pokret je izveden u potpunosti, a vrlo je dojmljivo njeno fantastično držanje. Dovoljno za dijeljenje prvog mjesta (32 boda) s idućim parom.
A zadnji par, Denis Ahmetašević i Mirjana Žutić pokazali su da quickstep ne mora biti monoton: njihov je bio pun života, pravi veseli ples, ali i show čemu su pripomogli njihovi plesni kostimi. Za razliku od dijela ostalih natjecatelja, Denis je suvereno znao koreografiju, i ne čudi što je Dinko Bogdanić na kraju uskliknuo: - Konačno quickstep ove večeri Također 32 boda i dijeljeno prvo mjesto s Martinom i Markom.
Na svoje zavidne plesne vještine podsjetili su nas nakon natjecateljskog dijela Nicolas Quesnoit i Ištvan Varga. Nakon zbrajanja glasova gledatelja pomalo neočekivano je ispao par Tatjana Jurić i Rober Schubert. Gledatelji su ovaj put pomilovali Hrvoja Šalkovića.
Plesne izreke
