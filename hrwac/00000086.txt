Izbjeljivanje zuba 
Kava, čaj, pušenje i vino - samo su neke od malih životnih radosti koji nam tijekom vremena ostavljaju mrlje na zubima ili ih tamnije oboje u cijelosti i ostavljaju nam dojam neprivlačnog osmijeha. Na sreću, postoje metode za izbjeljivanje boje zuba u ordinaciji ili kod kuće a da se pri tome zubi ne oštećuju. 
Izbjeljivanje koristi proces u kojem se odstranjuju tamne mrlje i obojenosti i doprinose njihovom svjetlijem izgledu. Efekt može potrajati i do 10 godina - izbjeljivanje zuba je odličan način kako izgledati mlađe. 
IZBJELJIVANJE KOD KUĆE KORIŠTENJEM UDLAGA 
Ova metoda izbjeljivanja koristi udlage koje se individualno, prema otisku zubala, izrađuju u ordinaciji. Pacijent stavlja samostalno kod kuće gel za izbjeljivanje u udlagu (za gornju i donju čeljust) i drži otprilike 1 sat u ustima. Sam postupak traje od sedam do deset dana. 
Ovaj proces izbjeljivanja traje duže nego izbjeljivanje u ordinaciji, ali je zato jeftiniji oko 800 kn. 
IZBJELJIVANJE U ORDINACIJI BEYOND TEHNOLOGIJOM 
Beyond tehnologija je brz, učinkovit i suvremen način izbjeljivanja. Rezultati se mogu očekivati za cca 45 minuta. Ova metoda ima učinkovitost izbjeljivanja za 7 do 15 nijansi i s smanjenom osjetljivosti zuba za 75 % u odnosu na ostale metode. 
Postupak se izvodi u ordinaciji - nakon aplikacije zaštitnog gela za desni, nanosi se gel za izbjeljivanje zuba na bazi vodikovog peroksida koji se aktivira UV lampom određene valne duljine svjetlosti koja aktivira gel. 
Ponekad je potrebno nastaviti kod kuće održavanje bjeline osmjeha gelovima i pastama kod kuće koje će onda dati dugotrajan rezultat. 
Cijena od 3.000 kn je opravdana rezultatom učinkovitost u vremenskom intervalu. 
NAJČEŠĆA PITANJA 
Mogu li koristiti samo pastu za zube sa efektom izbjeljivanja? 
Da bi neka pasta za zube bila učinkovita u postupku izbjeljivanja morala bi biti u kontaktu s vašim zubima barem 15 minuta što se nikada ne dešava. Neke paste mogu čak nanijeti više štete vašim zubima svojim abrazivnim učinkom, odnosno sadržajem kiselina oštećuju caklinu. 
Što je sa ispunima i krunama na zubima? 
Obzirom da gel za izbjeljivanje zubi djeluje samo na zubno tkivo, vaši ispuni ili krune neće promijeniti boju, stoga mogu izgledati tamnije - ponekad ih je potrebno zamijentiti. 
Mi preporučujemo zamjenu ispuna 2 tjedna nakon postupka izbjeljivanja obzirom na to da se boja zuba još stabilizira. 
