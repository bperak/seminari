Za većinu žena kupovina grudnjaka predstavlja noćnu moru. Mnoge uopće ne znaju koju veličinu košarica nose, a i one koje raspolažu tim podatkom znaju da on varira od grudnjaka do grudnjaka. 
Jedno je istraživanje iz 2011. godine pokazalo da čak 85 % žena nosi krivu veličinu grudnjaka. 
Proizvođač Jockey International radi na tome da riješi problem oko veličine grudnjaka. Njihova će se nova linija grudnjaka bazirati na potpuno novoj metodi određivanja veličine grudnjaka. 
Možete zaboraviti na A, B, C ili D veličinu košarica te konfekcijske brojeve 32,24,26,38... Jockeyjove metoda bazira se na mjerenju volumena poprsja i označava se brojkama od 1 do 10. Ovaj način izračunavanja veličine grudnjaka uzima u obzir to da su ženske grudi različitih oblika i veličina. 
Kako se izračunava volumen poprsja? Tako da se koriste plastične košarice koje je Jocker osmislio. Pomoću njih možete vrlo jednostavno odrediti koja košarica savršeno pristaje vašim grudima. 
Iako se ova ideja čini veoma jednostavnom ima nekoliko sitnih nedostataka. Kao prvo plastične košarice izgledaju pomalo čudno te također mogu biti i neprecizne. 
U svakom slučaju treba uzeti u obzir i činjenicu da će se žene, koje inače vole kupovati Jockeyjove proizvode, žele li im ostati ' vjerne ' morati prilagoditi na potpuno nove veličine. Biti će zanimljivo vidjeti kako će žene reagirati na ovu Jockeyjovu ideju koja je stvara punih osam godina. 
