1. Prihvatilište Jordanovac je karitativna ustanova Župe Bezgrješnog Srca Marijina koja se u potpunosti skrbi za njega. Svi korisnici Doma su dužni pridržavati se Kućnog reda koji omogućuje ugodan boravak i rad svih u Prostorijama Župe. 
2. Dom nije u sustavu zdravstvene zaštite RH izraz je karitativne skrbi Župe BSM, besplatan je u potpunosti, te Uprava Doma ima sva prava odlučivanja oko primanja ili eventualnog uskraćivanja gostoljubivosti korisnicima zbog kršenja kućnog reda bez prava na žalbu. 
3. Dom ne odgovara za eventualno nastalu štetu koja nastaje za vrijeme boravka ili za povrede nastale za vrijeme boravka, npr. pri korištenju opreme ili slučajno izazvane nezgode (gubitak osobnih dokumenata, padovi, lomovi, opekline...). 
4. Boravak maloljetnih osoba do 16 godina je moguć isključivo s pratnjom, od 16 18 godina moguć i bez pratnje ali uz pismenu dozvolu roditelja ili ako je u pratnji bolesnog roditelja. 
5. Korisnicima Doma na raspolaganju su kuhinja, blagovaonica, praonica i dnevni boravak u kojima treba poštivati red, solidarnost i brigu za zajedničke stvari. Iznimno je važno kontrolirati korištenje svih izvora koji mogu izazvati štetu ili ugroziti sigurnost korisnika Doma: el.energiju (pećnicu posebno), vodu, itd. 
6. Inventar soba je fiksan i ne posuđuju se stvari iz jedne sobe u drugu bez znanja uprave Doma. Isto tako raspored namještaja u sobama je fiksan, eventualnu promjenu treba dogovoriti s upravom Doma. 
7. Korisnici Doma se sami brinu za nabavku i pripremu hrane koristeći pribor i suđe u kuhinji. Svaki korisnik ima svoj prostor u hladnjaku označen po broju sobe gdje može odložiti hranu. Zajedničko korištenje i održavanje kuhinje, praonice a i drugih prostorija traži strpljenje i solidarnost korisnika. 
8. Pozivamo na štedljivost gašenje svjetla noću, korištenje perilice u vrijeme jeftinije tarife, itd, jer time smanjujemo troškove i pojeftinjujemo održavanje Doma. Ključeve soba ne umnažati, ako se izgube odmah to prijaviti. Prozore uvijek zatvarati pri izlasku iz Doma. 
9. Korištenje rešoa, kuhala i ostalih kuhinjskih uređaja u sobama je zabranjeno, peglanje se obavlja u za to predviđenom prostoru, u sobama se mogu koristiti laptop i radio ali tako da ne smeta susjedima. 
10. U sobama je zabranjeno pripravljati i konzumirati hranu ili se okupljati na kavama i sl (izuzetak čine majke s bebama). Jelo se blaguje isključivo u blagovaonici. U dnevnom boravku se mogu poslužiti piće i kava, ali ne i hrana. 
11. Prouzročena šteta na opremi Doma se treba nadoknaditi. Stoga u slučaju nejasnoća kako se što koristi pitati druge korisnike ili upravu Doma; nikako ne eksperimentirati. Kvarove i nedostatke u funkcioniranju opreme u sobama i prostoru Doma javiti čim prije kako bi ih pravovremeno otklonili. Ne pokušavajte nešto popravljati bez prethodnih konzultacija s upravom Doma. 
12. Osobama koje bi ozbiljno narušavale funkcioniranje Doma bilo u smislu narušenih međuljudskih odnosa ili nepoštivanja dnevnog reda ili nečuvanja imovine bit će uskraćen daljnji boravak u Domu. 
13. Korisnici Doma su dužni poštivati vrijeme mira od 21.00 do 7.00 kada treba izbjegavati glasan razgovor ili neka drugu aktivnost koja bi bukom remetila mir. Nakon 21.00 u dnevnom boravku se nalaže izbjegavanje preglasnih razgovora kao i stišavanje izvora buke (televizor, radio). 
14. Pušenje je strogo zabranjeno u svim prostorijama Doma, prekršiteljima će biti uskraćeno gostoprimstvo. Za prostor predviđen za pušenje pitati upravu Doma. 
15. Slučajevi opijanja ili drogiranja će također biti sankcionirani isključenjem iz Prihvatilišta. 
16. Korisnici se izvan sobe pojavljuju dolično odjeveni, u dnevni boravk se iz društvenih i higijenskih razloga ne dolazi u majicama bez rukava, potkošuljama, pidžami, kućnom ogrtaču ili papučanma za kupaonicu. Poštujmo druge s kojima dijelimo isti prostor. 
17. Dokumente i eventualne vrijedne predmete korisnici ne ostavljaju bez nadzora u prostorijama Doma jer Uprava ne može garantirati čuvanje niti snositi odgovornost u slučaju njihovog nestanka. 
18. Primanje osoba koje nisu korisnici doma je najstrože zabranjeno. Posjeti su mogući u holu Pastoralnog centra. Izuzetak čine samo članovi najuže obitelji a i njih treba najaviti upravi Doma ukoliko bi ulazile u prostorije Prihvatilišta. Zabranjeno je primiti na noćenje u sobu osobe koje nisu prijavljene uključujući i članove obitelji bez suglasnosti uprave Doma. 
19. Na prostoru ispred župnog ureda i crkve ne može se parkirati na dulje vrijeme - može se nekoga (ako je potreba bolesnika) dovesti do ulaza, ali nakon toga treba odvesti auto na drugo mjesto. 
20. Odlazak iz Doma najaviti par dana ranije, te u nazočnosti uprave Doma pregledati sobu prije odlaska, potpisati podatke u knjigu gostiju. Sobu treba temeljito očistiti kako bi korisnik poslije vas našao onako kako ste ju Vi našli, posteljinu i ostale korištene stvari odložiti u za to predviđeno mjesto. Nepotrošenu hranu u kuhinji ako je pokvarljiva ukloniti prije odlaska. Eventualno produljenje boravka odobrava uprava Prihvatilišta Doma, a za produljenje pitati na vrijeme (dva - tri dana prije prethodno dogovorenog odlasaka). 
21. Za vrijeme njihova boravka u Domu ne primaju se novčani prilozi od korisnka. Pri odlasku iz Prihvatilišta korisnici mogu, ako žele, ostaviti prilog za buduće korisnike Doma. 
