Juniori su upisali novu pobjedu u jednoj čvrstoj utakmici koju nisu krasili lijepi potezi i atraktivni, lepršavi vaterpolo.
Naši su se bolje snašli u otvaranju utakmice i već do kraja prve četvrtine odvojili na 4 1. Stečenu prednost od 2 3 gola uspješno smo održavali kroz cijeli susret i na kraju zasluženo pobijedili. Ponovno su u glavnim ulogama bili mlađi juniori koji su zabili sve naše golove, ali moramo spomenuti da su imali pomoć od dobrih Anića, Ćalića i Butića.
Tranzicija kod obju ekipa bila je spora, tako da nije bilo vremena za pravi napad koji se uglavnom svodio na šut iz velike udaljenosti. U našoj igri vidjeli smo premalo pravih lopti upućenih prema centru, kvalitetno " ubodenih " kako očekujemo od naših vanjskih igrača. Vjerujemo da će sve doći na svoje mjesto kako su bude približavala završnica Kupa, ali do tad trebamo odigrati još 3 utakmice kvalifikacija i pokušati sačuvati 1. mjesto na kojem se trenutno nalazimo.
lipanj 10 2013
Čiji su juniori najbolji??
U kategoriji JUNIOR sve je neizvjesno. Ustvari jasno je koje ekipe će na finalni turnir koji se igra u Zagrebu krajem ovog mjeseca, ali tko je najbolji u kvalifikacijskoj skupini JUG to se jš ne zna.
Možda je to Mornar BS koji je izgubio od Šibenika ili možda POŠK koji je izgubio od Mornara ili Šibenik koji je gubio od Jadrana i POŠKa ili pak Jadran koji teoretski još ima šanse da bude prvi. Odgovore na sva ova pitanja saznati ćemo ubrzo jer kvalifikacije su pri kraju. Ostali je još svega 2 - 3 utakmice.
Večeras u 21:00 igraju POŠK - Mornar BS i iza ove utakmice biti ćemo bliže odgovoru na pitanje - tko je najbolji u našoj skupini??
Redosljed Broj utakmica Osvojeni bodovi
1. Mornar BS 8 21
2. OVK Pošk 8 21
3. Šibenik 9 19
4. Jadran 8 16
5. Zadar 1952 9 9
6. Biograd 9 3
7. Galeb MR 9 0
lipanj 08 2013
Olimpijske nade u Herceg Novome
U suradnji sa našim sportskim prijateljima iz Herceg Novoga vaterpolo klub Mornar Brodospas dobio je pozivnicu za vaterpolo kamp koji se održava od 13. - 17. 06. u Herceg Novome.
Može se reći; vaterpolo elita mlađih uzrasta. Kamp je zamišljen da igrači treniraju sa svojim vršnjacima iz drugih klubova. Da im treninge vode različiti treneri. Prisutni će biti Hrvatski i Crnogorski reprezentativci kao demonstratori u vodi. Raditi će se po grupama, individualno. Biti će i utakmica..
Osim vaterpola organizatori su nam priredili i različita predavanja i druženja.
Možda su velika naša očekivanja, ali poznavajući kako funkcionira VK Jadran HN sigurni smo da će ovaj kamp biti pun pogodak za sve njegove sudionike.
Kao što smo i očekivali jako teška utakmica u Zadru. Nažalost i ovaj put se vraćamo kući bez bodova. Opet u zadnjim trenucima gubimo utakmicu, ali ovaj put iz peterca. Primamo gol 14 sec prije kraja. Igralo se gol za gol sa puno plivanja i jako malo prilika. U zadnju četvrtinu ipak dolazimo na dva gola prednosti. U tim trenucima 4.30 min prije kraja imamo kontru 1 - 0 koju nismo niti zapucali, a nedugo zatim, tj. napad poslije ne koristimo igrača više. Puno je to u ovakvoj utakmici. Možemo sada tražiti opravdanja, ali mi smo jedini i isključivi krivci za ovaj poraz. Veliki broj pogrešaka u obrani i jako loša realizacija u napadu već neko vrijeme nam se ponavlja.Nismo pravu utakmicu odigrali još od Final 8. Jedino sto sada možemo i moramo napravit je početi trenirati punom parom. Nema nam druge. Nitko nam ništa neće pokloniti ni dati.
lipanj 07 2013
Red Bull Sidrun Dubrovnik, Zadar i Split spremni za vaterpolo
Jedan gol, dvije ekipe, tri grada - Red Bull Sidrun amatersko je vaterpolo natjecanje koje će obići Zadar, Split i Dubrovnik. Po dvije najbolje ekipe iz svakoga grada idu u finale u Dubrovnik i bore se za naslov prvaka.
Svaka ekipa ima tri igrača i jednu zamjenu. Svi natjecatelji amaterski su igrači, osim golmana koji je profesionalac i u igri nezavisan, tj. brani za obje ekipe. Pobjednička je ekipa ona koja prva postigne 11 pogodaka, a ako u 15 minuta nijedna ne dostigne taj broj, pobjeđuje ona koja je po isteku 15. minute u vodstvu.
Više informacija o ostalim uvjetima sudjelovanja, pravilima igre i načinu prijave potraži na www.redbull.hr / sidrun.
Natjecanje započinje 29. lipnja u Dubrovniku. Osim zabave i veselog druženja, pobjednička ekipa osvaja i vrijednu nagradu - 28. srpnja 2013. putuje na utrku Formule 1 u Mađarsku.
