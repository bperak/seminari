Vijesti
Udruga Slobodna škola ima dopusnicu MZOŠ-a za pokretanje procesa osnivanja osnovne i srednje (opće gimnazije) škole i kreće u kampanju Podržite nas radi boljitka u obrazovanju i pluralizma u ovoj važnoj društvenoj djelatnosti.
Nedjelja 17. ožujka 2013. 10.00 Modul I, Holističko obrazovanje je moguće 12.30 Pauza za ručak 14.00 Modul II, Pedagoška praksa za treće tisućljeće 16.30 Pauza za kavu 17.00 - 19.00 Što možemo i želimo promijeniti u hrvatskom obrazovanju? rad u skupinama, razgovor i rasprava u sklopu projekta Odgoj za rast, obrazovanje za život
U Berlinu je između 1. i 4. studenog održana konferencija pod naslovom Global Home Education Conference 2012. Između ostalih, na konferenciji je govorio i Gordon Neufeld, koautor knjige Hold on to Your Kids. Kao rezultat konferencije objavljena je Berlinska deklaracija koja, između ostalog, podsjeća sve nacije da roditelj ima prvenstveno pravo birati vrstu obrazovanja za svoju djecu.
U školskoj godini 2011 / 12 kod kuće se obrazuje 89 učenika; od toga njih 15 pohađa prvi razred, 21 drugi razred, 11 treći razred, 14 četvrti razred, 5 peti razred, 7 šesti razred, 8 sedmi razred, 4 osmi razred i 4 deveti razred. To su podaci za sve osnovne škole u Sloveniji.
Ministarstvo za školstvo i šport nema predviđenih istraživanja vezanih uz uspješnost tih oblika obrazovanja. Isto tako ne prikupljamo takve statističke podatke o uspjehu učenika. S izmjenom Zakona o osnovnoj školi u 2011. godini promijenili smo samo odredbu koja se odnosi na rok za priznavanje prava na obrazovanje kod kuće. Po novome roditelji mogu to pravo osigurati najkasnije do početka školske godine, do sada je to bilo moguće najkasnije 3 mjeseca prije početka školske godine. Druge promjene nisu predviđene.
Izvor podataka: Mira Smolej Mazovec i Milena Bonelli iz Ministarstva za školstvo i šport Republike Slovenije.
Udruga Obrazovanje na drugi način pozdravlja i podržava vašu inicijativu za izjednačavanjem statusa alternativnih i državnih škola u Republici Hrvatskoj.
Podsjećamo da pravna osnova obrazovnog pluralizma proizlazi iz UNHCHR Opće deklaracije o pravima čovjeka (članak 26, stavak 3) i Europske konvencije za zaštitu ljudskih prava i temeljnih sloboda (protokol 1, članak 2) koje kažu da roditelj ima prvenstveno pravo u izboru vrste obrazovanja za svoju djecu. Za ostvarivanje tog prava nužan preduvjet je mogućnost izbora. Kako hrvatski zakon više ne dopušta osnovno obrazovanje van institucija, jedini način ostvarivanja tog prava dosad je bio izbor jednog od tri ponuđena obrazovna modela: Montessori, tradicionalni i Waldorf (i to pod uvjetom povoljne geolokacije). Nestankom alternativnih škola prestaje mogućnost bilo kakvog izbora.
Kao udruga koja se zalaže za zakonske promjene koje bi omogućile obrazovanje kod kuće i pravo na izbor po pitanju obrazovanja, svesrdno podupiremo rad postojećih i budućih alternativnih škola. Bogatstvo školskog sustava temelji se na raznolikosti i širini zastupljenih modela, a ne na nadogradnji jednog te istog modela. Kako je osnovna škola zakonom propisana obveza za svu djecu, očigledno je da su djeca upisana u nedržavne alternativne škole stavljena u neravnopravan položaj. Ona zaslužuju iste uvjete rada kao i djeca u državnim školama, bez obzira što su izabrala drugačiji model obrazovanja za sebe.
Ovim putem želimo izraziti nadu da će čim prije doći do korjenitih promjena naspram alternativnih modela obrazovanja, njihova financiranja i potpune slobode u primjeni njihova jedinstvenog kurikuluma. Držimo da svako dijete u Republici Hrvatskoj zaslužuje obrazovanje po svojoj mjeri i punu podršku državnih institucija u postizanju istog.
Na konferenciji, koja je održana od 31. kolovoza do 4. rujna 2011., učestvovali su, između ostalih, predstavnici iz Velike Britanije, Francuske, Švedske, Italije, Holandije, Irske, SAD-a, Španjolske, Njemačke, Portugala, Bugarske i Poljske. Razgovaralo se o osnivanju evropske organizacije, o prikupljanju i razmjeni informacija o političkoj i pravnoj situaciji u raznim zemljama, o prikupljanju znanstvenih radova iz različitih zemalja, o lobiranju, i drugom.
5 svibnja 2011
Obrazovanje na drugi način gostuje u emisiji Dobro jutro Hrvatska na prvom programu HRT-a (emitirano 5. svibnja 2011.). Saradadevii Hull Jurković, profesorica filozofije i sociologije s engleskog koledža, majka dvoje djece koja odlukom nje i supruga umjesto u školskoj klupi u Engleskoj uče u okruženju obitelji i prijatelja, održala je nedavno predavanje o Unschoolingu.
Udruga Roda - Roditelji u Akciji, pozdravlja i podržava vašu inicijativu za pluralizaciju odgoja i obrazovanja legaliziranjem opcije obrazovanja izvan školskog sustava. Pridružujemo se vašim zahtjevima kako bi odgovarajućim zakonskim rješenjima obrazovanje kod kuće bilo dopušteno i uređeno kao dio sustava.
Udruga Roda se već niz godina zalaže za promjene i poboljšanje školskog sustava, te smatramo da bi ovakav obrazovni pluralizam pozitivno utjecao na dugo očekivane promjene unutar školskog sustava.
Podržavamo Vašu inicijativu i nadamo se da će Republika Hrvatska uskoro izaći iz uskoga kruga europskih zemalja u kojima obrazovanje kod kuće nije zakonski omogućeno.
5 siječnja 2011
Obrazovanje na drugi način gostuje u emisiji Indeks na prvom programu HRT-a (emitirano 5. siječnja 2011.). Državna tajnica za osnovno školstvo Dijana Vican iznosi mišljenje MZOŠ-a, a psiholog Josip Burušić s instituta Ivo Pilar svoje stručno mišljenje o obrazovanju kod kuće.
12 prosinca 2010
Kratki prilog u HRT-ovom nedjeljnom podnevnom Dnevniku emitiranom 12. prosinca 2010. u kojem Ana-Mari i Kosjenka pričaju o obrazovanju kod kuće.
14 listopada 2010
Tribina o obrazovanju kod kuće
U Knjižnici i čitaonici Bogdan Ogrizović, Preradovićeva 5, Zagreb u utorak 16.11.2010. s početkom u 19:15 sati održat će se tribina o obrazovanju kod kuće u organizaciji udruge Obrazovanje na drugi način i HKK. Gosti tribine su dr. sc. Milan Matijević, Mario Dučić (HKK), Eli Pijaca Plavšić (FSO), Aron Pecnik (Centra za ljudska prava), te predstavnici udruge Obrazovanje na drugi način.
1 listopada 2010
Centar za ljudska prava objavio je knjigu Ljudska prava u osnovnim školama: Teorija i praksa. Knjiga je produkt rezultata istoimenog istraživanja provedenog u 2009 / 2010. godini. Cilj istraživanja bio je utvrditi u kojoj mjeri i na koji način osnovne škole u Hrvatskoj poučavaju o demokraciji i ljudskim pravima, koliko naš obrazovni sustav, škole i nastava, funkcioniraju u skladu s demokratskim principima i vrijednostima ljudskih prava, te što u tom smislu poučavaju udžbenici koji se koriste u osnovnim školama.
