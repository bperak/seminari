Naša e-mail adresa:
Poziv...
Poziv nije kao neka matematička jasnoća, nego to je sigurnost vjere kao što je bio slučaj sa Abrahamom kojega Bog zove da krene u nepoznato. Ako tražimo stopostotnu sigurnost, nikada je nećemo susresti. Ljubav je milosni rizik, ali taj rizik stoji u rukama Božjim, ne našim. Zapravo sigurnost će rasti sve više kada se iskreno odgovori na ono što se traži.
Poziv je jasnoća da smo dio predivnoga i tajnovitoga Božjega plana, u kojemu svatko od nas u svojoj slobodi, slijedi onaj odaziv koji je već usađen u nama od samoga začeća.
Statistika
Družba sv. Franje Saleškoga na svjetskoj razini djeluje na: 5 kontinenata
Za dušu...
Molio sam Boga za jakost, a On me učini slabim, da bih bio skroman i ponizan
Molio sam Njegovu pomoć da bih stvarao velika djela, a On me učini malenim da bih činio dobra djela.
Molio sam za bogatstvo i dobra da bih bio sretan i bezbrižan, a On me učini siromašnim da bih bio mudar i slobodan
Molio sam za sve stvari ovog svijeta kako bih uživao život, a on mi dade život da se radujem stvarima u svijetu
Ništa nisam dobio od onog što sam tražio, al ' sam dobio sve ono što je bilo dobro za mene Moja je molitva protiv mene uslišana, jer je put kojim sam išao bio blagoslovljen
Autor nepoznat
Tragovi koraka u pijesku
Sanjah jedne noći, kako šetamo morskom obalom, moj Gospodin Bog i ja. Pred mojim očima pojavi se brzinom filma moj život. Za svaki odsjek mog života, kako mi se činilo, otkrih tragove stopala u pijesku. Jedan par tragova pripadaše meni, drugi mom Gospodinu. Kad je i posljednja slika pred mojim očima preletjela, osvrnuh se natrag i vidjeh kako je u pijesku često ostao samo jedan par tragova, a drugi je iščeznuo. Ti tragovi označavahu najteže trenutke mog života. To me zbunilo. Okrenuh se Gospodinu i upitah ga: " Kad sam ti predao sve što imah, da te mogu slijediti, tada si mi rekao da ćeš uvijek biti uza me. A sad vidim da najdublje krize mog života prati samo jedan par tragova u pijesku. Zašto si me ostavio upravo tada, kad sam te, sav očajan, najviše trebao? " Gospodin me uze za ruku i reče: " Drago dijete, nikad te nisam ostavio samog, a pogotovo sam bio uz tebe u vrijeme tvojih patnji i boli. Tamo gdje vidiš samo jedan par tragova u pijesku, tamo sam te na svojim rukama nosio. " Autor nepoznat
Sve ovisi
Sve ovisi o tome u čijim je rukama košarkaška lopta: U mojim rukama vrijedi 200 kuna. U rukama Tonija Kukoča vrijedi 2 milijuna dolara. Sve ovisi o tome u čijim je rukama teniski reket: U mojim rukama vrijedi 500 kuna. U rukama Gorana Ivaniševića vrijedi milijun kuna. Sve ovisi o tome u čijim je rukama štap: U mojim rukama može odagnati psa. U Mojsijevim rukama može razdvojiti more. Sve ovisi o tome u čijim je rukama dvije ribe i pet malih kruhova: U mojim rukama samo je pet mršavih sendviča. U Isusovim rukama mogu nahraniti pet tisuća ljudi. Sve ovisi o tome u čijim su rukama čavli: U mojim rukama mogu poslužiti da napravim kućicu za ptice. U Isusovim rukama mogu spasiti cijeli grešni svijet. Sve ovisi o tome u čijim je rukama Vidiš, sve ovisi o tome u čijim se rukama nešto nalazi. Zato stavi sve svoje brige, svoje strahove, svoje nade, svoje snove, svoju obitelj, svoj posao, svoju ulogu, svoje naviještanje Radosne vijesti, sveg sebe u RUKE Isusa Spasitelja svijeta, jednog Učitelja, jer
Zanimljivi blogovi
Novicijat
Ne dolazi, ako se bojiš, ne dolazi, ako ne ljubiš Crkvu kao majku, ne dolazi, ako misliš da svojim dolaskom Družbi činiš uslugu. Dođi, ako ti je jedina želja služiti Kristu, dođi, ako imaš čvrsta ramena koja će podnositi teret, dođi, ako imaš razborit, otvoren i bistar duh, dođi, ako imaš srce veće nego svijet, dođi, ako se znaš nasmijati dobroj šali, a ponekad i samome sebi.
Salve, don Bosco
Mladi cijelog svijeta nada pronose pjesmu svoju k ' o prijatelju pozdrav. Oče ti ponovno se vrati jer srce radost treba a tko će nam je dati
Salve, don Bosco, oče, salve naš učitelju blagi stijeg pobjeda nam slavnih. Zovi sva srca mlada Kristu, u ljubavi da mogu svi gradit ' novi svijet.
Slavlje je živjet s tobom, slavlje, i proljeća vijek traju k ' o blagoslova rijeke. Smjelo mi kročimo kroz vihor i slijedeć zvijezdu svoju dok tvoj nas zove glas
Pusti mreže te
Pusti mreže te i sve poslove, Čamac pusti taj. Jer Gospodin zove da ga slijediš sad, Srca pripravna.
Idem, evo me, o Gospodine, Bit ću uza Te. Samo daj da opet čujem poziv tvoj: ' Dođi slijedi me ' Samo daj da opet čujem poziv tvoj: ' Dođi slijedi me '
Ti i ja krećemo danas lovit ' srca na moru života a mreža bit će Riječ Božja prava
Zvanje moje
Kad jednom vr ' jeme dođe, da k dragome pođem Bogu, i kad dahnem zadnji puta na samrtnom teškom logu, čela moga neće resit v ' jenac lišća lovorova, nit će povjest za moj spomen trošit svojih zlatnih slova.
Uminut ću košto minu milijuni ljudstva mnogi veljem sv ' jetu odaljeni i prezreni i ubogi, u osami što su teški ovaj zemski vijek vili, pa kad umru povjest ne zna, da su ikad ovdje bili.
U seocu Bog zna kojem proživjet ću svoje dane: poslat će me zvanje moje međ boge sirotane, na tom sv ' jetu što nemaju prijatelja nikog svoga, tek na nebu utočište sviju b ' jednih - dobrog Boga.
I u ime dobrog Boga ja ću poći k svome stadu, da ga kao anđel tješim u njegovu teškom jadu, da mirisni balzam lijem u njegove gorke boli: tješeći ga, zboreći mu, da i njega Gospod voli.
Prema Bogu raspetome dizat ću mu suzne oči, pa će žića teškom stazom moj bijednik lakše poći. Zborit ću mu, kako ovdje život traje kratko doba, i da pravi tek počinje s onu stranu hladnog groba.
Ja bogataš neću bit, u biserju neću sjati ko sretnici ovog sv ' jeta, pa mu blaga neću dati. Dušu ću mu dati svoju i krv vrelu srca svoga i utjehu, što je pruža vjera sveta Krista Boga.
Vjero sveta Ti jedina u toj našoj suznoj doli utjeha si milijuna i u tuzi i u boli. Gdjegod Tvoje sunce sine, i kud Tvoja zraka pane, sušiš suze, vedriš lica, ublažuješ gorke rane.
U narodu našem jadnom, gdje je bol i tuga sama, gdje se živi, gorko živi ponajviše u suzama, mnogim, gdje se znojem stvara ona suha kora ljeba - pronosit ću vjeru svetu, ljudskoj boli melem s neba.
Pa će tako hrlit vr ' jeme, i proći će moji dani, u zemlju ću hladnu leći, gdje i moji sirotani. A na grob mi neće stavit mramornoga spomenika, tek križ drven, jednostavan - ko i život svećenika.
Izidor Poljak
Croatio iz duše te ljubim
Svake noći Boga za te molim Pivajući kamenu i drači Croatio ka mater te volim Umorna si, samo mi ne plači
Sve ću pisme pokloniti tebi Sve đardine, neka mi te kite Croatio iz duše te ljubim Ja te volim ka i mati dite
Još se sićam onih riči Što mi uvik priča ćaća Nemoj sine nikud ići Tvoj je kamen, maslina i drača
Ja glasnik ću bit Božji
I zborit ću o Pravdi, Dobroti i Ljepoti, o vječnoj ljubavi, da svima jedan Bog je, što sve nas dobar stvori, i da smo braća svi.
Pa kada k meni dođe, makar tkogod bio, i otrcan i gol i s mnogo rana teških, ja trpjeti ću s njime: bol svač ' ja moja bol.
I otrt ću mu suzu i vedriti mu lice i rani melem bit i dat ću sve mu svoje, a neću l ' sveg tog moći, bar s njim ću suze lit.
Pa stanu l ' na me braća vikat: Crucifige ko na zlotvora kog, ja slušat ću mirno, gdje me sude - neka Sam tako umr ' je Bog.
Il prohtije li zloba da kamenjem se baca, ko Stjepan ja ću stat, zvat pravde Božje neću, za svoju ću braću tek molbe Nebu slat.
Totus tuus
Pitao sam te, Svevišnji, Tko sam i čiji sam ja, Mali Lolek, po rođenju Poljak, Pripadnik naroda kojemu su državu uzeli, Član obitelji Wojtyla Kojega život liši i oca i majke i brata po krvi.
Izgubivši što sam mislio da imam, život mi oduze one kojima pripadah. Ostaše mi tek dvije žuljave ruke I snažna želja za životom. I to si zatražio od mene tvrdeći kako trebaš dlanove moje I moga srca ražaren plamen.
Pođoh za tobom, Sav u čudu izgovarajući: O Bože, zar si pozvao mene?, Jer si me vodio u ralje crvenoga zmaja Žudnjom raspalmataloga Za krvlju tvoje djece.
Tu es sacerdos in aeternum ti si svećenik dovijeka Tvoje mi rijeci uliše snagu. Kad već pomislih da otkrih identitet i poslanje, iznenadi me tvoj ponovni glas: Tu es Petrus ti si Petar, stjena
Imenom si me novim nazvao, I, kao za ruku, uveo u vječni grad. Čudesno mi suobličio Pravome Velikom Svećeniku, Bez oca i majke, bez genealogije.
Tebi sam pripadao čitav život, A sada ti, kad jasnije vidim iza sebe, Za sve one trenutke mogu reci, Da si mi bio sve, A ja čitav tvoj,
Totus tuus, Bože moj
(Ivan Bodrožić)
DOBRODOŠLI...
Daj mi duše, drugo uzmi...
Za svako ljudsko biće velika je sreća ako u životu u pravi trenutak susretne pravog čovjeka. Mnogo Te ljudi susreće i mimoilazi, a malo Te tko pogleda, pogotovo ako nešto tražiš. Nitko Te ne poziva kao Krist: " Dođi i idi za mnom " Govorim Ti o čovjeku koji je zaustavio tisuće mladih, zadržao se s njima, pozvao ih Kristovim riječima, oduševio ih za Nj i učinio ih sretnima. Zvao se Ivan Bosco, a svi su ga od milja zvali " don Bosco ". Svaki mladić ili djevojka koji žele svoj život darovati Bogu živeći i radeći za mlade mogu to i danas ostvariti u različitim granama salezijanske obitelji.
Don Boscove riječi vrijede i danas: " Svakome tko mi se želi pridružiti mogu obećati: komadić kruha, puno rada i mjesto u raju. "
29.04.2008., utorak
Otišli smo u Rim
Dragi naši posjetitelji
Sa sutrašnjim danom smo u Rimu... Sve do 9.5. kada se vraćamo u Pinerolo a taj dan nam dolazi i naša delegacija s prednovacima... onima koji će doć posije nas.
Kako je to i inače bilo... u gužvi smo bili pa nismo ni stigli javiti vijesti koje su se dogodile... ali i o tome ćemo čim se vratimo...
19.04.2008., subota
Imali veći i duži post od ovog?
Nakon brojnih posjeta, raznih izleta, pokušavamo se organizirati kako bi naš blog i dalje funkcionirao. Vrijeme leti te je sve više događaja na kojima sudjelujemo. Malo smo kući, a i kad smo tu, dnevni ritam nas gazi. Zato će ovo biti rekorderski post, s rekorderskom fotogalerijom... Naoružajte se strpljenjem
Prije svega, već smo pisali kako smo proslavili polovicu boravka u novicijatu. E sad slijedi izvedba " Večeras je naša fešta " koju smo tad pjevali:
Sutradan poslije proslave šestog mjeseca, uoči Uskrsa, otišli smo na duhovne vježbe u Colle don Boscu. Tijekom svih dana našeg boravka u don Boscovom zavičaju pratilo nas je prekrasno vrijeme te smo mogli uživati u prekrasnoj prirodi. Dio ugođaja vidjet ćete u fotogaleriji. Susreli smo subraću s kojom smo proveli prva dva mjeseca našeg boravka u Italiji te dragog nam don Luigia Basetta, ravnatelja zajednice, koji nas je ohrabrio i poželio uspješan nastavak novačkih dana.
Nakon posjeta raznih formacijskih skupina te Velikog Tjedna u kojem smo sudjelovali u raznim službama i bili na ispomoći svima i svugdje, a ponajviše biskupu, jedva smo dočekali uskršnje blagdane da se barem malo odmorimo i napunimo baterije. No, od odmora ništa...
Uskrs smo proslavili u zajednici te smo se već pripremali za Uskrsni ponedjeljak kada smo sami kuhali i spremali ručak. Svatko je doprinio svojim znanjem i umjećem. Mi, Hrvati, smo na izričitu želju Fabija, novaka provincije Venetto (Venecija i njena okolica), napravili palačinke koje su bile pravi uspijeh. Fabio je palačinke prvi put probao za boravka na otoku Murteru prigodom posjete rodnog kraja don Mihovila Kurkuta, mladog salezijanca koji djeluje u Fabijevom rodnom gradu Schiu. Kakve su uistinu naše palačinke ne možete probati ali slike ćete vidjeti u fotogaleriji.
Posljepodne smo posjetili stariju subraću u zajednici " Andrea Beltrami " gdje se nalazio i član naše zajednice gospodin Giulio. Naime, gospodin Giulio je tamo otišao na oporavak. Dočekao nas je uvijek veseli ravnatelj don Giovanni te smo proveli ugodno poslijepodne u igranju tombole, druženju i molitvi. Kako je Vrhovni sabor Družbe bio u tijeku, vijest o izboru tj. potvrdi dosadašnjeg Vrhovnog poglavara don Pasquala Chaveza saznali smo tokom našeg mjesečnog izleta na Velikoj stijeni udaljnoj par sati hoda od naše kuce. Nakon što smo zahvalili Gospodinu na don Chavezu, nastavili smo naš izlet.
U fotogaleriji se nalazi i kratki prikaz slika sa biskupijskog susreta za mlade koji se mjesečno održavaju u novicijatu. Ovaj mjesec su i završili... ali je ovaj susret bio i najkreativniji...
Dva dana nakon stigla je bomba vijest iz Rima. Vrhovni poglavar don Pasqual je potvrdio svoj dolazak na naše prve zavjete u rujnu u Colle don Bosco. Val radosti preplavio je kuću. Onima koji su nam to javili zahvajujemo se još jednom kao i na njihovoj posredničkoj ulozi.
Nakon nekoliko dana stigla nam je u posjet velika grupa Maltežana. Posebno je radostan bio Robert kojem su u posjet došli prijatelji i majka koja se zadrzala par dana u posjetu novicijatu. Nakon Maltežana stigla je grupa Njemaca koji su uspijeli poraziti u neizvjesnom nogometnom meču novake na domaćem terenu.
Kratko, ali prekrasno bilo je hodočašće u Annecy, grad svetog Franje Saleškog. Naš vodič bio je don Gianni Ghiglione koji nas je na poseban način uveo u duhovnmost i osobu sveca po kojem smo dobili ime. Interesantna je činjenica kako sv. Franjo Saleški i danas svojim porukama donosi svježinu u duhovnom životu. Jedna od poznatih činjenica je i kako je sv. Franjo osnovao kontempletivni red časnih sestara nazvane sestre Pohoda Marijina. Ovo napominjeno za one koji nisu upoznati da ove časne sestra postoje i djeluju u Zagrebu gdje je poznata kapela Corpus Domini (24 - satno klanjanje pred Presvetim; pored kazališta Trešnja). Naravno da smo molili i zanjih i za njihova nova zvanja. Na povratku smo posjetili i Tamie, trapističku opatiju gdje smo sudjelovali na večernjoj molitvi. Susreli smo i magistra novaka te smo se razveseli vidjevši i mlada lica među trapistima koji su posvjedočili kako je kontemplativni život jednako izazovan i aktualan danas kao i prije tisuću godina. Da ne zaboravimo. Ekonom je kupio i nekoliko kolutova poznatog sira " Trapista " kojeg smo već konzumirali.
Kroz mjesec travanj bili su predviđeni brojni susreti. Ali prije toga, na prvi travnja proslavili smo Danijelov 25. - ti rođendan. I od toga malo slika ima u fotogaleriji. Naše privatno slavlje smo obavili nešto kasnije.
Posljednja aktivnost prije ovog posta bio je tjedan animacije župe Buriasco. Kroz čitav tjedan animirali smo župnu zajednicu, prije svega mlade i djecu te s njima molili za nova duhovna zvanja. Bilo je predivno iskustvo raditi s mladima a i onima nešto manje mladima. Svakako nas oduševila pastoralna aktivnost župe koju vodi dijeceznaski svećenik don Massimo Lovera. Posebna zanimljivost tog tjedna je bio i naš prvi samostalni koncert gdje su se osim talijanskih, pjevale i po jedna malteška, ukrajinska i hrvatska pjesma. Ovaj put to je bilo " Gospodin slavno uskrsnu " u izvedbi svih novaka. Žao nam je što s te prigode nemamo niti jednu sliku, ali potrudit ćemo se video zapis staviti na blog.
Inace taj vikend u novicijatu smo ostali samo mi stranci jer su Talijani išli kući radi ispunjavanja građanske dužnosti - glasanje. O njihovim političkim raspravama nećemo ovaj put...
Naravno, sve ne prolazi tako lako pa je došlo i do provjere znanja petog poglavlja Konstitucija. Ovaj put ispit nismo pisali već smo ga napravili u obliku Kviskoteke. Tri grupe su se borile osvojiti što više bodova. Na kraju svi izjednačeno po 14 bodova... pravedno
U našoj župi Duha Svetoga započeli smo formaciju animatora. Svi koji smo sudjelovali u formaciji ostali smo pomalo iznenađeni stanjem animatora što je u nama probudilo još veći apostolski žar.
Prošli tjedan posjetu je bila i Ivanova sestra Danijela zajedno dvojicom njegovih prijatelja Sandro i Bero. Njihovim dolaskom došao je malo i duh Hrvatske, posebno u vidu slastica. Mestro je posebno pohvalio baklavu. Zadnju večer prije polaska pripremljena je malena fešta. Danijela je uz pomoć hrvatskih novaka ispekla oko pedesetak palačinki koje su u tren nestale. Hrvatska delegacija se pjesmom zahvalila zajednici na svemu te su nakon četiri dana boravka u Pinerolu krenuli prema Domovini.
Hvala Bogu, gospodin Giulio je završio svoj boravak na oporavku te se vratio kući. Njegova radost, a pogotovo ona od pčela zbog njegovog dolaska pogledajte u fotogaleriji. S odlaskom jedne stare matice iz košnice, dio roja pčela se s njom preselio na obližnje stablo. Stoga je Davidova ekipa hitno išla u spašavanje odbjeglog roja te su cijelo poslijepodne, uspješno, vratili roj u novu košnicu. Samo je jedna pčelica poljubila Davida; ništa strašno Tu njihovu hrabrost, ali i ovu predivnu pojavu u životinjskom svijetu smo također popratili slikama.
Eto, nakon vaše predivne strpljivosti, objavljujemo kraj ovog posta s informacijom kako je završio Vrhovni Sabor Družbe te smo u iščekivanju Sastanka provincijala u novicijatu, gdje s nestrpljenjem iščekujemo i našeg Provincijala.
Foto MEGA galeriju pogledajte &gt; OVDJE Nakon svega, sigurno vam je nešto promaklo, pa savjetujemo još jednom pročitati
