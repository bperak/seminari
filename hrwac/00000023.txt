Najbolji način za smanjenje stresa je znati što je stvarno to, što te opterećuje i zatim to izbjegavati ili se bolje pripremiti Isto tako, pronađi svijetlu stranu u onome što ti se događa, usredotoči se na ono što je dobro u trenutnoj situaciji i općenito u tvom životu, umjesto na ono što je loše. 
Za vrijeme stresne situacije: 
Najprije duboko udahni i izdahni nekoliko puta. Duboko disanje izuzetno pomaže, a više o tome saznaj u našem članku Pravilno disanje »
Uzmi si pauzu, makni se od izvora stresa. Baš tako, ustani i otiđi negdje drugdje, udalji se od akcije i rashladi se. Posao će i dalje biti tamo kada se vratiš, ali biti izvan granica svoje izdržljivosti neće ga obaviti. Velika količina stvari koje treba učiniti neće biti rješena poremećenim umom, zato daj svome umu da predahne. Tek onda, kad ti je glava opet bistra, možeš se vratiti poslu s lakoćom. Nekad je dovoljno samo pet minuta da se osjećaš preporođenim. Odi u šetnju, u obližnji park - stvarni ili virtualni. Priroda je najbolji sedativ. 
Nakon ove prve pomoći, probaj naći pravi uzrok stresa. Obično pravi uzrok stresa nije neki posao ni ljudi niti situacije, već je pravi uzrok naš stav prema svemu tome. S pravim stavom odnosimo se prema svemu opušteno, s lakoćom, ljubavlju i mirom. Često su naše predodžbe, očekivanja, brige i strahovi, koje povezujemo uz određene poslove, ljude i situacije, ono što nam donosi stres, pa ako želimo otkloniti stres iz svog života, trebamo otkloniti te napasti iz našeg uma. Često uzimamo mnoge stvari preozbiljno pa nas to opterećuje. Važno je uvijek imati jasnu viziju liste vrijednosti i prioriteta. Na prvom mjestu bi nam trebala biti ljubav, a sve ostalo je samo zanimacija. Dok god radimo što volimo i činimo stvari iz ljubavi, nećemo nas stres smetati, već će to biti slatki stres. 
Neke obveze koje ne volimo moramo ispuniti, pa je najbolji način da nađemo novu perspektivu, novi kut gledanja i pronađemo nešto lijepo, dobro i korisno u tome što možemo zavoljeti i crpiti motivaciju i snagu iz toga. Kad spoznamo višu svrhu u onome što obavljamo, lakše nam je to odraditi i ne predstavlja nam toliki stres. Viša svrha može biti ostvarenje nekog plemenitog cilja za dobrobit zajednice i / ili prilika za iskazivanje svoje ljubavi time što činimo nešto za korist drugih (ali i svoju). 
Probaj neku od sljedećih metoda za uklanjanje stresa koji se pojavio: 
Smij se naglas što je jače i duže moguće to dopušta veći protok krvi ka centru u mozgu koje je zaduženo za zadovoljstvo. Također ubrzava protok kisika u tijelu, smanjuje krvni tlak i snižava razine kortizola te time jača imunološki sustav da bi se suprotstavio učinku stresa. Smij se s ili bez razloga - smijanje opušta i izlučuje hormone protiv stresa. Moć smijeha »
Meditiraj nakratko. Sjedni na neko mirno mjesto, zatvori oči i ne razmišljaj ni o čemu, ako možeš. Ili barem razmišljaj o svom disanju promatraj svaki udah i izdah neko vrijeme. Pravilno disanje »
Koristi afirmacije ili autosugestije, to je prirodna praksa. Zatvori oči i ponovi nešto kao što je: Ja sam smiren (a), moj um je na miru. Sada se odrečem svih napetosti, napetost teče van iz mojeg tijela. Živjele afirmacije »
Zamisli ili gledaj umirujuće slike sa zelenim, tirkiznim ili svijetlo plavim bojama. 
Poslušaj glazbu komponiranu posebno da umanji stres ili neku drugu umirujuću melodiju. Primjer »
Zapjevaj. Uvjeri se u moć glazbe za oslobađanje napetosti i stresa. Pjevaj gdje god i što god, glavno da se ugodno osjećaš. Uživaj u tome, prepusti se osjećajima ugode 
Učini nešto umirujuće. Pokušaj s aktivnostima kao što su pletenje, kukičanje, lončarstvo. Ne brini o tome da li si dobar / ra u tome. Proces je taj koji je bitan i koristan. Mirno sjediti dok obavljamo repetitivne pokrete je umirujuće i stabilizirajuće za mnoge ljude. To vrijeme možetš iskoristiti za prikupljanje svojih misli. 
Igraj sa s djecom ili životinjama. Njih je lako naći u parku ako nemaš svoje. Stručnjaci kažu da vlasnici mezimaca duže žive i imaju manje simptoma stresa nego drugi. 
Postavi akvarij s ribicama u ured ili na mjesto gdje često doživljavaš stres i s vremena na vrijeme ih promatraj. Vidjet ćeš kako će te to opustiti. 
Tjelovježba je odlična za ublažavanje stresa - čak i hodanje može pomoć. Vozi se biciklom kud god možeš; idi na posao ili u školu s biciklom umjesto javnim prijevozom ili autom. 
Pronađi svoj miris koji te opušta i u stresnim situacijama zapali uljnu lampicu ili aromatiziranu svijeću recimo mirisi kao što su kamilica, lavanda, melisa, matičnjak ili tamjan. Idealno bi bilo uroniti u jednu tako aromatiziranu kupku. 
Pomoli se za vlastiti mir. Predlažem " Spokojnu molitvu " teologa Rheinhold-a Niebuhr-a: Bože, daruj mi spokoj da prihvatim stvari koje ne mogu promijeniti, hrabrosti da promijenim stvari koje mogu, i mudrost da prepoznam razliku. Da živim dan po dan, uživajući u svakom trenutku; prihvaćajući teškoće kao puteve prema miru. " Moć molitve »
Prijenos tehnika - Uzmi neki objekt u ruku, kao što je recimo kamen i zamislite kako sav tvoj stres i tjeskoba protječe kroz prste i dlan u kamen. Nakon što si osjetio / la kako su se loše stvari prenjele na kamen, baci kamen daleko ili ga zakopaj ili baci u vodu. Također možeš isprati kamen od svih loših stvari i ponovno ga upotrijebiti. 
Tehnika uzemljenja - vizualiziraj sebe kako si uzemljen (a), zamišljajući korijenje koje se širi od tebe u dubinu zemlje. Ova vježba pomaže u velikoj mjeri kod otpuštanja napetosti ili negativnosti i donosi hranu ili energiju zemlje u tvoje tijelo. 
Sedona metod a - pitaj se ova pitanja i odgovori usrdno na njih. Time djelujemo na svoju savjest koja čudesno otklanja sve što nije u skladu s našom prirodom. 1. Bih li mogao / la otpustiti stres koji osjećam sada? 2. Hoću li ga otpustiti? 3. Kad ću otpustiti ovaj stres? (poziv da to učiniš odmah) 
Gledaj zvijezde. Po mogućnosti usred mračnog, i mirnog područja, sjedni udobno i promatraj nebo. Golemost nebeskog prostora je očaravajuća. U usporedbi s time, mnogi problemi se mogu učiniti malim. 
Ako si često pod stresom ima jedna stvar koja je preča nego bilo što drugo, a to je da se dobrano naspavaš svako večer. Idi ranije u krevet. Kada ne dobiješ dovoljno sna osjećaš se umorno, razdražljivo i neproduktivno sljedeći dan. Tada si laka meta za stres. 
Pokušaj redovito meditirati. 
Unesi što više humora u svoj život, bilo kroz gledanje komedija, čitanje viceva, insciniranja komičnih situacija, igranje s djecom ili psom... i smijte se glasno i kad nije tako smiješno, jer je smjeh izrazito zdrav 
Postani što više neovisan / na o silama koje ne možeš kontrolirati. Kako ne bi padao / la pod stres zbog prometa, vozi se biciklom i hodaj gdje god možeš. Vremenski uvjeti te ne mogu staviti pod stres ako si spreman / na na sve, i ako vidiš i dobru stranu svake vremenske prilike. 
Dekoriraj svoj privatni i radni prostor na takav način da pruža opuštajući ambijent. Na zidovima koji su najviše u tvom vidokrugu objesi slike koje te opuštaju, smiruju. Izbjegavaj boje i slike koje su previše kaotične, koristi one meke. Objesi svoj vlastiti stres-catcher na mjesto gdje se često osjećaš pod stresom. To može biti ili neka slika ili amulet koji upija sav stres iz tebe i čini da osjećaš mir umjesto stresa. 
Svako jutro napravi popis svih dobrih stvari za koje si zahvalan / na. Tako započinješ dan fokusirajući se na sve ono pozitivno u svom životu. Nastoj taj osjećaj zahvalnosti zadržati tijekom cijelog dana. Umjesto da se ponajviše brineš o onome što je neugodno u tvom životu, prebaci svoju pažnju više na sve ono što je ugodno u životu. Tako ćeš postati magnet za još više ugodnih stvari, jer slične se vibracije privlače. Čarobni štapić zahvalnost »
Udalji se od negativnih utjecaja, kao što su negativni ljudi i novosti. 
Neka te netko doma redovito masira, pa makar i samo predio vrata i ramena. 
Razmazi samog / samu sebe. Učini nešto pri čemu se osjećaš posebno dobro, nešto samo za sebe. Kupi si novi roman i sklupčaj se s njim nakon što svi drugi zaspu i uživaj u čitanju. Zabavi se u vrtu, vodi dnevnik, spomenar, slikaj, piši pjesme... 
Počni se baviti vrtlarstvom. Čak i stanbeni stanovnici mogu to učiniti. Unutra u teglama, tegle na terasi, saditi cvijeće pred zgradom... Njegovanje biljaka, voća, povrća, cvijeća i praćenje kako rastu, cvatu, ili donose plodove je poseban doživljaj koji nadjača sav stres i brige. Dodatna korist je stvaranje ljepšeg, mirnijeg okoliša. 
I na kraju - budi pametan / na. Budimo iskreni, priznaj, onaj tko je prekomjerno pod stresom ne može biti vrlo inteligentna osoba, zar ne? Ima toliko mogućih sredstva na raspolaganju koja nam mogu pomoći u tome da budemo slobodni od stresa, s jednostavnim smjernicama, tako da inteligentna osoba, koja zna koliko je važno za zdravlje, prosperitet i romantiku biti bez stresa ne bi mogao biti toliko glup kao da to ignorira. Bez obzira na izlike koje neki koriste da bi si dopustili stres, one su apsolutno bezvrijedne. Ako stavite izgovore na jednu stranu vage i nepovoljnosti na drugu stranu, svakoj inteligentnoj osobi će sigurno biti jasno da stres nema opravdanja. Ne postoji apsolutno ništa na ovom svijetu što zaslužuje naše gubitke na zdravstvenom, financijskom i ljubavnom planu, što zasigurno stres uzrokuje pomaže nam pobijediti bitku ili dve, ali izgubiti rat na kraju. 
