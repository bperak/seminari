10 najboljih lijekova koje možete naći u svojoj kuhinji
Sigurno svi u svojoj kuhinji imate namirnice koje svakodnevno koristite, a niste znali da s njima možete uspješno liječiti razne zdravstvene tegobe. U zanimljivom tekstu iz Telegrapha donosimo vam popis namirnica i proizvoda koji vam mogu pomoći u situaciji kad vam neki lijek nije na dohvat ruke, ali ćete ga zato vrlo vjerojatno pronaći u vašem kuhinjskom ormaru.
Pileća juha
Za liječenje: prehlade Već stoljećima se u zimskim mjesecima daje djeci kao lijek protiv prehlade. Pileća juha nije samo topli I hranjivi obrok, nego postoje neki znanstveni dokazi koji kažu da juha može smanjiti aktivnost bijelih krvnih stanica koje uzrokuju respiratorne simptome prehlade. Napomena: prije uzimanja lijekova iz kućne radinosti uvijek pitajte svog liječnika za savjet.
Ulje klinčića
Za liječenje: zubobolje Ulje klinčića odličan je izvor eugenola, prirodnog antibakterijskog analgetika za suzbijanje boli i popularan je lijek proziv zubobolje u narodnoj medicini. Nekoliko kapi ulja klinčića pomiješajte s 1 / 4 čajne žličice maslinovog ulja. Natopite vatu otopinom i stavite na bolno mjesto. Ipak oni koji koriste ulje klinčića trebaju biti svjesni potencijalnog rizika. Nerazrijeđeno ulje klinčića u doticaju s ustima može uzrokovati pečenje, oštećenje tkiva ili živaca i bol, te s velikom vjerojatnošću uzrokovati povraćanje, infekciju usta i ždrijela, oduzetost, otežano disanje, zatajenje bubrega ili oštećenje jetre. Ulje klinčića ne smije se nanositi na oštećenu kožu. Napomena: prije uzimanja lijekova iz kućne radinosti uvijek pitajte svog liječnika za savjet.
Soda bikarbona
Za liječenje: bolova u želucu Uglavnom poznata kao soda za kuhanje soda bikarbona je glavni sastojak u većini antacida. Njeno djelovanje se oslobađa u kemijskoj reakciji s viškom želučane kiseline što dovodi do neutraliziranja pH vrijednosti u želucu. Otapanje žličice sode bikarbone u čaši vode lak je i jeftin način za ublažavanje želučanih bolova, premda joj je okus pomalo slankast. Napomena: prije uzimanja lijekova iz kućne radinosti uvijek pitajte svog liječnika za savjet.
Punomasno mlijeko Za liječenje: oralnog herpesa Oralni herpes uzrokuje Herpes simplex virus i nije ga moguće izliječiti, ali postoji mnogo odličnih načina da se ubrza vrijeme oporavka od neugodnih izraslina. Popularan i jednostavan lijek je punomasno mlijeko koje sadrži monocaprin koji smanjuje aktivnost virusa, a mlijeko potiče ozdravljenje pogođenih područja. Napomena: prije uzimanja lijekova iz kućne radinosti uvijek pitajte svog liječnika za savjet.
Med
Za liječenje: upale grla Med je sigurno najukusniji od svih lijekova. Bilo da jedete samo med ili ga konzumirate u čaju s limunom, znanstveno je dokazano da je med jednako učinkovit kao neki poznati sirupi protiv kašlja.Napomena: prije uzimanja lijekova iz kućne radinosti uvijek pitajte svog liječnika za savjet.
Ocat
Za liječenje: opeklina od sunca Jedini način da izbjegnemo opasnosti i bol od sunčevih opeklina je da se zaštitimo i redovito nanosimo kremu za sunčanje na kožu. Ali postoji još nekoliko načina na koje možemo rashladiti iritiranu kožu nakon prekomjernog izlaganja suncu. Natopite ručnik octom i stavite ga preko noći na opečeno mjesto što će značajno ublažiti bol. I svakako uzmite u obzir da oštar miris octa nakon nekog vremena može postati neugodan. Napomena: prije uzimanja lijekova iz kućne radinosti uvijek pitajte svog liječnika za savjet.
Ljepljiva traka
Za liječenje: bradavica Ljepljiva traka je još jedan proizvod iz kućanstva koji znanstveno dokazano može pomoći u uklanjanju bradavica. Za izlječenje od bradavica potrebno je 28 dana. Prema znanstvenom istraživanju koje možete pročitati ovdje terapija ljepljivom trakom uklonila je bradavice u 85 % slučajeva, dok je terapija krioterapijom uspješno uklonila bradavice u 60 % slučajeva. Napomena: prije uzimanja lijekova iz kućne radinosti uvijek pitajte svog liječnika za savjet.
Lak za nokte
Za liječenje: ugriza kukaca Bezbojni lak za nokte može se nanijeti na mjesto ugriza kako bi stvorio zaštitni omotač koji će spriječiti iritaciju i omogućiti organizmu da zaliječi ranu i spriječio iritaciju uzrokovanu neugodnim svrbežom. Napomena: prije uzimanja lijekova iz kućne radinosti uvijek pitajte svog liječnika za savjet.
Puder od talka
Za liječenje: masne kose U svakodnevnoj jurnjavi katkad nemate vremena za tuširanje. Dezodoransi i parfemi mogu prikriti neugodne mirise dok puder od talka može prikriti masnu kosu. Jednostavno pospite jednu žličicu pudera po kosi utrljajte ga rukama ili češljem i kosa će dobiti volumen i izgledati manje masno. Napomena: prije uzimanja lijekova iz kućne radinosti uvijek pitajte svog liječnika za savjet.
Maslinovo ulje Za liječenje: upale uha Zagrijano maslinovo ulje je lijek kojim mnogi roditelji liječe upalu uha kod male djece. Uvriježeno je mišljenje da toplo maslinovo ulje umiruje upaljeni bubnjić i umanjuje bol uzrokovanu upalnim procesom. Napomena: prije uzimanja lijekova iz kućne radinosti uvijek pitajte svog liječnika za savjet.
