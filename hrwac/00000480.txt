Education
Općenito
Povijest Povijest školstva vrlo je bogata jer je Zmajevac još u 16. stoljeću imao školu u rangu gimnazije koju često uspoređuju s pečuškom gimnazijom. Godine 1576. u Kneževim Vinogradima reformatorska sinoda regulirala je djelatnost učitelja. Sredinom 16. stoljeća postojala je škola i u Karancu, a 1616. godine zabilježen je podatak kako u selu uz reformatorsku djeluje i katolička škola. U Kotlini se pak prvi puta učitelj spominje 1719. godine, ali je sama škola djelovala već i ranije. Osnovne škole Na području općine postoje dvije centralne osnovne škole u Kneževim Vinogradima na hrvatskom jeziku te u Zmajevcu na mađarskom jeziku i tri područne škole u Karancu, Suzi i Kotlini. Dječji vrtić Središnji dječji vrtić djeluje u Kneževim Vinogradima, a područni u Karancu, Suzi i Zmajevcu.
Osnovna škola Kneževi Vinogradi
Područje škole obuhvaća mjesta: Kn. Vinogradi, Jasenovac, Mirkovac, Sokolovac, Grabovac, Mitrovac, Karanac i Kamenac. Zgrada matične škole u Kn. Vinogradima izgrađena je 1961. Područna škola u Karancu izgrađena je 1982., a Područna škola u Grabovcu dovršena je 1997. Školske zgrade su obnovljene.
Osnovna škola Zmajevac
Povijest škole Ranu povijest škole zapisala je Julia Schneider, profesorica mađarskog jezika iz Zmajevca, na temelju svojih istraživanja i arhivskih zapisa. Povijest škole je u uskoj vezi s poviješću Reformirane kršćanske crkve u ovim krajevima. Korijeni se vuku iz XVI. stoljeća. 16. i 17. kolovoza 1576. na sinodi u Kneževim Vinogradima osnovali su Reformiranu kršćansku crkvu za Baranju. Uredili su obrazovanje tako, što su donijeli odluku za mlade teologe koji bi prije svećeničkih zaduženja 2 - 3 godine bili obvezni podučavati u seoskim školama. 300 godina su diplomirani teolozi vršili obrazovanje stanovnika Baranje, koji su dolazili sa debrecinskog fakulteta. Do vremena Turaka postojale su gimnazija i viša škola, a nakon toga samo osnovna škola sa šest razreda.
Kindergarten Zeko
DV ZEKO je predškolska ustanova u kojoj se ostvaruje predškolski odgoj i naobrazba, te skrb o djeci predškolske dobi od navršene 3. godine do polaska u školu. Ostvaruje se redoviti primarni 6 - satni program koji je prilagođen razvojnim potrebama djece. Također se, ostvaruje i poseban program za rad s djecom mađarske nacionalne manjine.
