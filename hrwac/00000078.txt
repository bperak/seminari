brzi kontakti 
O nama 
Radionica obitelji Štimac počela je sa radom 04.02.1986. godine. Osnovali su je i do sada je vode bračni par Zvonimir i Biserka Štimac (Zvonko i Biba). Bavi se proizvodnjom manjih metalnih predmeta te njihovom distribucijom. Radionica je kroz 26 godina svoga postojanja cijelo vrijeme podložna promjenama i inovacijama no držeći se vlastitog stila. 
Kod izrade metalnih predmeta radi se u tehnologiji centrifugalnog lijeva sa legurama koje se u konačnici posrebre, pobakre, pozlačuju, niklaju... Kod izrade staklenih predmeta koristi se tehnologija fuzije. Radionica radi metalnu galanteriju kao što su razni ukrasi i ornamenti, reklamni privjesci, suveniri, nakit. Isto tako rade se razni ukrasni predmeti apliciranjem svojih proizvoda na staklo. Kako se metalni predmeti na staklo nanose isključivo ručno od strane dizajnera svaki je ukrasni predmet unikatan i kreacija za sebe. 
Kako je to obiteljski posao, svi članovi familije rade svatko na nekoj funkciji: 
Majda Đukić - dizajnira ukrašavanje stakla i nakita - zaposlenica je od 2002. godine Tomislav Trtica - dizajnira staklene slike i sve vezano uz fuziju - zaposlenik je od 2005. godine Irena Leopold - dizajnira nakit i spaja elemente - zaposlenica je od 2007. godine Danijela Cvitaš - dizajnira ukrašavanje stakla - zaposlenica je od 2011. godine Bojana Dorić - kontaktira sa strankama izvan HR, prevoditeljica - zaposlenica je od 2011. godine Danijela Zalukar - prodavačica u maloprodajnom dućanu u Tkalčićevoj 56 - zaposlenica od 2012. godine Dinka Horvat - dizajnira ukrašavanje stakla i nakita - zaposlenica je od 2013. godine 
Ovo su samo neki od poslova za koje smo striktno zaduženi, ali ima još puno popratnih radnji tokom proizvodnje koje svi po potrebi radimo ovisno o količini i zahtjevnosti posla. Od lijevanja, galvaniziranja, varenja, brušenja, bojanja, pakiranja... 
Radimo posao s ljubavlju... 
Svaki naš proizvod koji je morao prilikom proizvodnje proći cijeli tehnološki proces rađen je s puno ljubavi i pažnje. Nama je cilj da proizvodi budu kvalitetni te estetski lijepo napravljeni, da krajnjem korisniku / kupcu služi dugi niz godina kao unikatan proizvod s kojim ćemo na obostrano zadovoljstvo biti ponosni. 
