Najnovije s Bloga 
Odgovor i objašnjenje na zagonetku: Što je zajedničko ovim ljudima? 
Odgovor što je zajedničko ljudima iz zagonetke: Sve osobe su homoseksualne ili biseksualne, odnosno gej, lezbijka, biseksualac ili biseksualka. U nastavku je navedena svaka osoba posebno s kratkim opisom. 
Neil Patrick Harris - Američki glumac poznat po macho ulozi Barney Stinson-a u seriji Kako sam upoznao vašu majku. Neil je napravio coming out u People magazinu nakon glasina da je u vezi s David Burtka-om. Harris je rekao: " Umjesto da ignoriram one koji objavljuju svoja mišljenja bez da mene pitaju, ja ću ponosno reći da sam ja jako zadovoljan gay muškarac koji živi svoj život. Jako sam sretan što radim s predivnim ljudima na poslu koji volim ". Neil je u vezi sa svojim partnerom od 2004. 
Neil-a je predložio agent Skywalker zbog toga što misli da je uzor većini muškog heteroseksualnog dijela gledateljstva, a u stvarnom životu je gej, ima dečka / muža, te planiraju usvojiti dijete. 
Janis Joplin - Američka pjevačica proglašena jednom od 100 najbolji pjavačica ikada. Poznata je po hitu Piece of My Heart (video). Njena seksualnost je bila otvorena i uključivala je muškarce i žene. Nikada se nije identificirala kao lezbijka ili biseksualka, nego je tvrdila da je van kategorija i jednostavno " seksualna ". Njeni prijatelji uvijek su o njoj govorili kao biseksualki, bila je u vezi s mnogo žena, uključujući i Peggy Caserta koje je napisala knjigu o njihovoj vezi. 
Agentica Zoey je predložila Janis iz razloga što će mnogima biti poznata i uz to je biseksualna. 
Alan Turing - Engleski informatičar. Turingov stroj je osnova na kojoj je nastalo današnje računalo. Tko god danas uključi računalo, radi na nečemu što je u osnovi Turingov stroj. U njegovo vrijeme homoseksualnost je bila ilegalna, pa je na sudu proglašen krivim i osuđen zbog seksualnog odnosa sa muškarcem. Nije htio u zatvor pa je prihvatio tretman ženskim hormonima, takozvanu " kemijsku kastraciju " zbog koje je, između ostalog, dobio i ženske grudi. Dvije godina nakon osude ubio se jabukom otrovanom cijanidom. Neki smatraju da logo od tvrtke Apple, zagrižena jabuka, spomen na njega. Nedavno se britanski premijer ispričao u ime vlade zbog takvog tretmana prema njemu poslije Drugog svjetskog rata u kojem je on napravio veliki doprinos pobjedi, radeći na dešifriranju njemačkih poruka. 
Njega je predložio agent Zefir zbog njegova doprinosa: homoseksualnog stroja. 
Angelina Jolie - glumica i ambasadorica dobre volje UN-a. Osvojila je Oskara i 3 Zlatna Globusa. Glumila je u komediji " G. i gđa. Smith ". Uz to što je imala lezbijske i biseksualne uloge, ona je otvorena oko svoje biseksualnosti. Imala je veze s muškarcima i ženama. Bila je u vezi sa Jenny Shimizu, te su zajedno glumile u filmu Foxfire (1996). 
Angelina Jolie ima veliku podršku od lezbijskih i biseksualnih zajednica. U Hrvatskoj imamo lezbijski Angelina Jolie fan club. Iako druge zvijezde žive u strahu oko svoje seksualnosti, Angelina Jolie nastavlja osvajati važne nagrade i dobiva velike filmske uloge. Njen poznati citat, koji je dala nakon što ju je ženski časopis Jane nakon glasanje proglasio glumicom od koje ženama klecaju koljena glasi: " Imaju pravo to misliti o meni, zato što sam ja osoba koja će najvjerojatnije spavati sa svojim ženskim fanovima. Ja stvarno volim druge žene. Mislim da one to znaju ". 
Angelinu je predložila agentica Jabuka, jer je vole muškarci i žene. 
Marlon Brando (1944 2004) - proglašen je najvećom muškom filmskom zvijezdom. Poznat po Oskarovskoj ulozi u filmu Kum. Kao mladić bio je poznat kao seks simbol nakon uloge Stanleyja Kowalskija. Svojim " bad boy " imidžom koji je zaradio kroz filmove s motociklima, kožnim jaknama i trapericama, bio je uzor mnogim muškarcima. Prodaja motocikala, odjeće i predmeta vezanih za motocikle je skočila kroz cijeli SAD nakon filma " The Wild One ", a slika scene iz filma i dan danas se koristi za oglašavanje, 
Kroz svoj život imao je seksualne odnose sa muškarcima i ženama. Na pitanje o njegovoj homoseksualnosti, odgovorio je poznatim citatom, 1976: " Homoseksuanost je toliko u modi, da to više nije vijest. Ja kao i većina muškaraca sam imao homoseksualnih iskustava i uopće se ne sramim. Nikada nisam zadavao previše pažnje što drugi ljudi misle o meni ". Nakon smrt, njegov prah bio je raspršen zajedno s prahom Wally Cox-a, prijatelja čiji je čuvao godinama nakon njegove smrti. 
Marlona je predložio agent Choice zbog toga što je poznat kao " mafijaški kum ", te citata. 
Vladimir Nazor - Hrvatski političar, pjesnik i prozaist. Prvi predsjednik Narodne Republike Hrvatske. Danas je poznat po vezi s Ivanom Goranom Kovačićem. O njihovoj ljubavnoj vezi nema pisanih tragova, jer su biografi njihov odnos pokušali heteroseksualizirati, te uopće ne spominju homoseksualnost. U njihovim biografijama i nekim radovima tako stoji kako su njih dvojica bili veliki prijatelji koje je povezivala ljubav prema poeziji. Međutim, privatni iskazi tvrde da se po Zagrebu pričalo da je njihov odnos homoseksualne prirode, te da je ta veza počela prije rata. Tijekom Drugog svjetskog rata njih su dvojica pobjegli iz Zagreba na područje pod partizanskom kontrolom, a ustaše su ih tada ismijavale i pričali o pederastim partizanima, jer su i ptičice na grani znale za Nazorov odnos s Ivanom Goranom Kovačićem. 
Queer Zagreb, je na mjestu križanja ulica Nazora i Kovačića na Tuškancu obilježio dugotrajnu povezanost ove dvojice pjesnika. Njihova povezanost se nastavlja simbolički i nakon smrti, jer igra slučaja je htjela da su ulice koje nose njihova imena jedna pored druge. Na tom mjestu je postavljena spomen ploča u okviru programa Queer Zagreba 2007. godine. Ploča je nedavno vandalizirana. 
