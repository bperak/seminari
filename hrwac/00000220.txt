In Memoriam
Foto-galerija
OBILJEŽAVANJE ČETVRTE GODIŠNJICE UDRUGE PSG SOD ' ' D. T. - GAVRAN
Nemoguće je u ovih nekoliko rečenica ispričati četiri godine rada naše udruge i zato ćemo se pokušati dotaknuti nekih od najvažnijih aktivnosti tijekom doista teškog, ali uvjereni smo i uspješnog rada. Evo nakon četiri godine od osnivanja naše udruge, ovih dana se prisjećamo aktivnosti koje smo provodili u ostvarivanju ciljeva udruge i promicanja vrijednosti i zasluga naše postrojbe.
Nemoguće je u ovih nekoliko rečenica ispričati četiri godine rada naše udruge i zato ćemo se pokušati dotaknuti nekih od najvažnijih aktivnosti tijekom doista teškog, ali uvjereni smo i uspješnog rada. Evo nakon četiri godine od osnivanja naše udruge, ovih dana se prisjećamo aktivnosti koje smo provodili u ostvarivanju ciljeva udruge i promicanja vrijednosti i zasluga naše postrojbe. One su doista velike, mi to znamo i na nama je da osmislimo kako te vrijednosti na najbolji mogući način predstavljati u javnosti. Nadamo se kako ćemo i ubuduće, kao što smo nastojali i u protekle četiri godine djelovanja, ozbiljno shvaćati svoju ulogu u očuvanju identiteta naše postrojbe i digniteta svih bivših pripadnika postrojbe kao i polaznika koji su prolazili teške obuke u našoj postrojbi, ali su isto tako s ponosom pričali o kvaliteti naše postrojbe, što i danas čine. Isto tako, situacija u našoj državi kako općenita, tako i po pitanju branitelja i istine o Domovinskom ratu od nas zahtijeva da budemo još složniji u obrani dostojanstva branitelja, istine i vrijednosti Domovinskog rata. Možda nismo ispunili razmišljanja i očekivanja svakog pojedinog člana udruge i pripadnika naše postrojbe, ali smo sigurni da smo udarili čvrste temelje za očuvanje identiteta naše postrojbe. Tijekom ove četiri godine rada udruge nije bilo uvijek lako. Iako je teško osigurati financijsku konstrukciju za provedbu plana aktivnosti, do sada smo uspijevali i vjerujemo da ćemo i ubuduće uspjeti iznaći sredstva. Bilo je i problema, na primjer sa prostorom za rad udruge gdje smo u nekoliko navrata tražili od grada Zadra prostor za rad udruge na što ne dobivamo čak ni odgovor (sve aktivnosti odrađujemo po privatnim stanovima, i da, po kafićima jer nemamo gdje, što je žalosno), ali ipak uspijevamo iznaći rješenja za naša okupljanja. 2010. godinu, provedbom raznih aktivnosti udruga je posvetila istinskom heroju Domovinskog rata Damiru Tomljanoviću Gavranu. Nekoliko puta smo slali prijedlog institucijama grada Zadra za imenovanje trga ili ulice po istinskom heroju Domovinskog rata Damiru Tomljanoviću Gavranu u čemu smo dobili i pismenu potporu mnogih branitelja i braniteljskih udruga, na što također nema odgovora, ali ni to nas neće pokolebati da nastavimo govoriti istinu o herojima Domovinskog rata. S ponosom možemo reći kako su vrijednosti i uloga naše postrojbe u profesionalnom razvoju OS RH tijekom Domovinskog rata spominjane i u obrani nevinosti osnivača naše postrojbe generala Ante Gotovine na takozvanom sudu pravde u Hagu. 15. travnja čuli smo i sramotnu prvostupanjsku presudu generalu Gotovini, Republici Hrvatskoj i svim braniteljima za koju znamo da ne može biti drugačija nego oslobađajuća a sud u Hagu je dokazao kako je doista sud nepravde i političkih licemjera europe u što smo opravdano sumnjali prateći dosadašnje procese kako optuženim Hrvatima, tako i optuženim Srbima. Znamo da je general Ante Gotovina nevin i našu vjernost generalu potvrdili smo i na skupštini udruge održanoj 18. prosinca 2010. godine na kojoj smo donijeli jednoglasnu odluku kojom smo proglasili generala Antu Gotovinu počasnim predsjednikom udruge.
Na koji smo način kroz ove četiri godine ostvarivali ciljeve udruge podsjećamo kroz opis djelatnosti udruge u kojem smo izdvojili neke od važnijih događaja u radu udruge:
DJELATNOSTI UDRUGE
Na osnivačkoj skupštini Udruge, usvojenim Statutom odredili smo osnovne djelatnosti Udruge koje smo dosadašnjim aktivnostima i uspjeli provoditi. 1. U cilju okupljanja bivših pripadnika SG SOD " Damir Tomljanović - Gavran " i polaznika: - Izradili smo popis svih pripadnika postrojbe i sve ih obavijestili o osnivanju Udruge te pozvali u članstvo Udruge; - Izradili smo web stranicu kako bi olakšali kontakt sa pripadnicima i polaznicima. 2. U cilju promidžbe i održavanja identiteta postrojbe: - Redovito obilježavamo godišnjicu postrojbe, što je i medijski popraćeno; - Izradili smo web stranicu www.udruga-gavran.hr sa jednim od važnijih ciljeva, a to je promidžba i održavanje identiteta postrojbe - u proteklih godinu i po stranica naše udruge zabilježila je više od 1000 000 posjeta - Sudjelujemo u raznim aktivnostima drugih braniteljskih udruga koje uvažavaju naš rad i koje su prepoznale identitet i vrijednosti naše postrojbe te i na ovaj način promičemo identitet postrojbe; - Redovito održavamo skupove Udruge na kojima potičemo članstvo na prikupljanje dokumentacije o postrojbi i pisanje vlastitih saznanja i sjećanja o događajima u postrojbi koje ćemo koristiti za izradu monografije. 3. U cilju prikupljanja arhivskih materijala o postrojbi i dostojnog obilježavanja Dana postrojbe: - Udruga je do sada uspjela o postrojbi prikupiti više od 1500 slika, više sati video materijala te novinskih članaka. Od navedenih materijala izrađena su dva DVD-a o postrojbi; - Ostvarujemo kontakte i sa relevantnim osobama i ustanovama kako bi prikupili što više pisanih i drugih materijala za izradu monografije; - Redovito obilježavamo godišnjicu postrojbe. 4. U cilju poticanja zaštite časti i dostojanstva poginulih u Domovinskom ratu: - Izaslanstvo Udruge svake godine na dan Svih svetih na Gradskom groblju u Zadru ispred Centralnog Križa odaje počast svim poginulim braniteljima u Domovinskom ratu; - Dostojno se prisjećamo naših pokojnih pripadnika postrojbe Senada Župana, Nikole Prolića i Željka Botha, te Damira Tomljanovića - Gavrana čije ime nosimo; - izradili smo spomen obilježja našim pokojnim pripadnicima postrojbe te Damiru Tomljanoviću - Gavranu; - Sudjelujemo u Memorijalnom malonogometnom turniru u čast Damiru Tomljanoviću - Gavranu i svim poginulim braniteljima koji se održava svake godine početkom mjeseca svibnja u Selinama (općina Starigrad). 03. - 11. rujna 2010. godine S ponosom ističemo kako smo povodom Dana hrvatskih mučenika, u suradnji sa više braniteljskih udruga, vrlo uspješno organizirali i proveli Hodočašće hrvatskih branitelja 2010. pod imenom ' ' Damir Tomljanović Gavran ' ' od Krivog Puta do Udbine, a cijelo hodočašće posvetili smo svim poginuli braniteljima u Domovinskom ratu; 23. studeni 2010. godine organizirali smo, u suradnji sa Udrugom ' ' Žene u Domovinskom ratu Zadar ' ', javnu tribinu ' ' DAMIR TOMLJANOVIĆ GAVRAN U DOMOVINSKOM RATU ' ' - raznim aktivnostima nastojimo se izboriti za imenovanje ulice, trga ili javne ustanove u gradu Zadru imenom Damira Tomljanovića - Gavrana 5. U cilju pružanja pomoći članovima udruge u prevladavanju socijalnih, zdravstvenih, pravnih i obiteljskih teškoća: - Do sada smo u nekoliko navrata učestvovali u pružanju pomoći članovima Udruge i bivšim pripadnicima postrojbe. 6. U cilju organiziranja posmrtne pripomoći za članove Udruge: - Nažalost, činjenica je takva da je smrt neizbježno sastavni dio svih naših života i naših bližnjih i po pitanju takvih događaja bilo kojem članu Udruge ili pripadniku postrojbe uvijek ćemo pomoći koliko možemo kao što smo to i do sada činili. 7. U cilju poticanja na kulturne, športske i druge aktivnosti članova, te unaprjeđenja kvalitete života članstva: - Povodom Dana hrvatskih mučenika, svake godine u rujnu organizirano sa članovima obitelji sudjelujemo na misnom slavlju u Udbini gdje se gradi Crkva hrvatskih mučenika; - Organiziramo i pozivamo na razna druženja članova Udruge i naših obitelji, posebice na druženja u prirodi uz sportske aktivnosti. 8. U cilju suradnje sa drugim istovrsnim i sličnim udrugama i organizacijama u inozemstvu, te svim organizacijama koje podupiru rad Udruge: - Ostvarili smo prijateljsku suradnju sa većinom braniteljskih udruga u gradu Zadru ali i šire, te se nastojimo upoznati sa njihovim aktivnostima, a isto tako predstavljamo i aktivnosti naše Udruge; - Također smo ostvarili i suradnju sa određenim institucijama i tvrtkama koje podupiru naše ciljeve i djelatnosti i u tome nam pomažu, na čemu im se iskreno zahvaljujemo. - u suradnji sa drugim braniteljskim udrugama organizirali smo nekoliko javnih tribina poput: ' ' DAMIR TOMLJANOVIĆ GAVRAN U DOMOVINSKOM RATU ' ', zatim ' ' ODNOS MEDIJA PREMA ČINJENICAMA DOMOVINSKOG RATA ' ' itd. 9. U cilju ostvarivanja stručne suradnje s domaćim i inozemnim strukovnim udrugama: - Sudjelujemo na raznim tribinama i predavanjima u cilju prikupljanja i prenošenja informacija članstvu Udruge (npr. predavanje ne temu ' ' Hepatitis C u braniteljskoj populaciji ' ' što je i jedan od razloga organiziranja dragovoljnog darivanja krvi, javna tribina ' ' Spomenici Domovinskog rata ' ' itd.) - potpisali smo ugovor o suradnji sa 18 civilnih i braniteljskih Udruga u gradu Zadru 10. U cilju obavljanja drugih aktivnosti koje doprinose ostvarivanju ciljeva osnivanja utvrđenih Statutom: - Pokrenuli smo inicijativu o okupljanju svih branitelja u Udbini na Dan Hrvatskih mučenika s kojom smo upoznali mnoge branitelje i braniteljske udruge; - U cilju poticanja branitelja i braniteljskih udruga na okupljanja u Udbini na Dan hrvatskih mučenika i suradnju u zajedničkim projektima organizirali smo i proveli do sada dva hodočašća u čemu je sudjelovalo više braniteljskih udruga: 1. Hodočašće hrvatskih branitelja iz Domovinskog rata pod nazivom KRIK ISTINE 2009. - BRUNO BUŠIĆ koje je trajalo od 06. - 11. rujna 2009. godine na relaciji Zagreb - Udbina; 2.. Hodočašće hrvatskih branitelja 2010 ' ' Damir Tomljanović Gavran ' ' koje je trajalo od 03. - 11. rujna 2010. godine na relaciji Krivi Put - Udbina - Organizirali smo i proveli nekoliko dobrovoljnih darivanja krvi članova Udruge i simpatizera (bonove za hranu dobivene od Crvenog Križa za darivanje krvi darujemo štićenicima Karitasa). Organizirali smo i proveli humanitarnu aktivnost prikupljanja odjeće i obuće za potrebe Karitasa grada Benkovca.
Prisjetit ćemo se i još nekih vrijednih aktivnosti i uspomena iz protekle četiri godine djelovanja udruge: - napravili smo kratki opis postrojbe - započeli smo izradu KRONOLOGIJE VAŽNIH DOGAĐAJA POSTROJBE po datumima - uporni smo u nastojanju da se jedna ulica ili trg u gradu Zadru zove po heroju Domovinskog rata D. T. - Gavranu čije smo ime nosili u imenu postrojbe a danas u imenu udruge - izradili smo zastavu udruge - započeli smo prikupljanje kolekcije svih oznaka postrojbe koju želimo predati državnom arhivu za trajnu uspomenu na našu postrojbu - izradili smo dvije knjige o provedena dva hodočašća u organizaciji naše udruge - izradili smo pet DVD-a o radu postrojbe i udruge (peti je posvećen Damiru Tomljanoviću - Gavranu) - putem web stranice udruge transparentno smo izvještavali o provedbi svih aktivnosti - mnogi branitelji i polaznici naših obuka su nam se javili sa mailovima podrške a neki od mailova se nalaze na našoj stranici u rubrici KUTAK ZA ČLANOVE - ostvarili smo suradnju s mnogim braniteljskim udrugama, a posebno nam je drago istaknuti kako smo ostvarili odličnu suradnju sa udrugama gardijskih brigada s kojima smo već i ostvarili nekoliko zajedničkih projekata poput turnira ' ' D. T. - Gavran ' ', Hodočašća, komemorativni skup u sjećanje na bojnika Nenada Mataka Mehe pripadnika SP MUP-a RH Rakitje, Javna tribina D. T. - Gavran itd. - započeli smo opisivanje obuka koje su se provodile u našoj postrojbi - prikupili smo dosta podataka o obukama, o broju provedenih obuka i polaznicima koji su prolazili naše obuke
Za naš rad nagrađeni smo mnogim zahvalnicama, plaketama, uspomenicama, knjigama i sličnim vrijednim priznanjima koje navodimo:
A kako ne spomenuti tvrtke poput Kopitehne, Maraške, Mataša, Ožujsko pivo, Bakmaz i mnoge druge. Kako ne spomenuti općine Plitvička jezera, općinu Rakovica, grad Zagreb, Grad Senj, grad Zadar, Zadarsku županiju, općinu Karlobag, općinu Starigrad, općinu Jasenice, općinu Lovinac i mnogobrojne braniteljske udruge, medijske kuće, načelnika GS OS RH generala Josipa Lucića sa suradnicima ali i puno pojedinaca koji su značajno pomagali u provedbi aktivnosti. I neka nam oproste svi koje nismo naveli. Nismo, i nećemo ih zaboraviti. SVIMA IM SE OD SRCA ZAHVALJUJEMO Jesmo li mogli više? Vjerojatno smo mogli i više Jesmo li mogli bolje? Vjerojatno smo mogli i bolje Ali smo zato sigurni da imamo još potencijala i pozivamo sve bivše pripadnike da daju svoj doprinos u očuvanju našeg digniteta, slavnih dana naše postrojbe i vrijednosti zbog kojih smo se nekada radom spremno žrtvovali za ugled naše postrojbe. I na kraju, zahvaljujemo se svima koji su na bilo koji način pomagali u provedbi svih djelatnosti udruge, a posebno članovima udruge koji su svojim sudjelovanjem pomagali u pripremi i provedbi aktivnosti.
I završavamo ovaj opis djelatnosti naše udruge motom naše postrojbe koji itekako ima smisla,
