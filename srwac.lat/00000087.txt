Kratak Istorijat: Formirana je kao stanica medicine rada 1960. godine pri fabrici tekstilnih proizvoda Raška. Namenski izgradjena u krugu industrijskih zgrada Dispanzer za medicinu rada, zdravstvena ustanova za posebne svrhe TK Raška Novi Pazar, otvara se 1. maja 1971. godine. Krajem 1981. godine organizaciono postaje sastavni deo Doma Zdravlja Zdravstvenog Centra. U sastavu postojećeg prostora 1990. godine izgradjena je i nova zgrada. 
Kratak opis delatnosti: U odseku preventivne delatnosti vrše se pregledi radnika koji rade na radnim mestima sa povećanim rizikom po zdravlje, predhodni i periodični pregledi radnika, kao i sistematski pregledi. Služba obezbedjuje mišljenje u cilju ocene radne sposobnosti i po potrebi obradu za invalidsku komisiju na zahtev lekara, invalidske komisije, suda, preduzeća ili samog pacijenta. U službi se obavljaju pregledi sa ciljem za upućivanje na banjsko-klimatsku rehabilitaciju. Izdaju se lekarska uverenja za zapošljavanje, za odlazak u inostranstvo, sudska i druga veštačenja, izdavanje lekarskih uverenja za vozače, amatere i profesionalce i instruktore vožnje. Organizuje i sprovodi edukaciju radnika za pružanje prve pomoći usled povrede na radnom mestu. Učestvuje u poslovima i saradnji sa poslodavcem u primeni Zakona o bezbednosti i zdravlju na radu. Sprovodi preglede za profesionalnu orjentaciju. 
