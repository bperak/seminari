Dijeta Po Krvnim Grupama 
Dijeta koja se bazira na krvnim grupama je specifičan plan ishrane koji je propisan svakoj od 4 krvne grupe ponaosob. Autor ove dijete je doktor D Adamo, koji svoj sistem zasniva na pretpostavci da osim što ova dijeta dovodi do gubitka kilograma, ona pomaže da se organizam ojača da bi bio u stanju da se nosi sa alergijama i postane otporan na infekcije. 
Najveći deo ljudi poseduje krvnu grupu O. Za ovaj deo populacije prepisana je dijeta koja sadrži veoma male količine ugljenih hidrata, a veoma velike količine proteina, što znači mnogo mesa i ribe. Smanjuje se i unos mleka i proizvoda od mleka. Dr D Adamo takođe predlaže da osobe sa krvnom grupom O izbegavaju avokado, brazilske orahe i narandže i da se bave fizičkim vežbama i aktivnostima više od ostalih krvnih grupa. 
Osobe sa krvnom grupom A bi trebale da izbegavaju crveno meso, da jedu mnogo više ribe i povrća, a da unose manje mlečnih proizvoda. Preporučuje im se da upražnjavaju samo laganije vežbe. 
Osobe grupe B bi trebale da izbegavaju piletinu i slaninu, a da konzumiraju mnogo više mesa i mlečnih proizvoda, neke vrste riba, i povećane količine voća i povrća. 
Za ljude sa krvnom grupom AB, preporučuje se kombinacija dijete pogodne za grupe A i B. 
Kakva je uspešnost ove dijete? 
Sam autor ove vrste ishrane kaže da je bazirao veći deo preporuka imajući u vidu nauku i naučne dokaze. Ipak, ovo je relativno mladi sistem i previše je rano da bi se donosili zaključci. 
Protivnici smatraju da metabolizam neke osobe i njena osetljivost na šećer-insulin su verovatno ključni faktori koji određuju vrstu dijete a ne krvne grupe. Oni polaze od toga da dve osobe mogu imati istu krvnu grupu a veoma različite metabolizme. Pri tome, jedna osoba može imati reagovati na specijalan način na ugljene hidrate, a drugoj je upravo potreban plan ishrane sa pojačanim unosom ugljenih hidrata. 
Ipak treba da imamo u vidu da mršavljenje, kao i bolje zdravlje su često posledica ishrane na bazi krvih grupa. Ali to se dešava ne toliko zbog kombinacije krvnih grupa, već zbog zdravije ishrane u opštem slučaju. Jer autor ovog sistema ishrane poziva da se prestane sa unosom procesirane i rafinisane hrane. Taj savet je odličan, i nema veze sa vrstom krvne grupe, ili same dijete. 
Niskokalorične dijete će uvek dovesti do mršavljenja i bolje linije kod bilo koje osobe bez obzira na krvnu grupu. 
Sledi jednostavan jelovnik kao primer, ili ilustracija ove vrste dijete. Ukoliko želite da primenjujete ovu dijetu po krvim grupama, potrebno je da se predhodno konsultujete sa svojim lekarom i da isplanirate detaljniji raspored dijete na bazi vaše krvne grupe: 
Zabranjena hrana: Svaka vrsta dijete koja sadrži dugačku listu zabranjene hrane je teška za sprovođenje u delo. Dijeta po krvnim grupama i različite njene varijacije uključuju i ohrabruju unos mesa i ribe, dok razno zrnevlje, krompir, hlebovi, pasta itd. nisu poželjni. Takođe, određene vrsta voća i povrća su u potpunosti izbačene iz ove vrste dijete na osnovu krvnih grupa. 
