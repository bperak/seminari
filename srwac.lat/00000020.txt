Zdravlje 
Zdravlje je stanje dobrog telesnog, psihičkog i društvenog blagostanja. Zdravlje se najčešće upotrebljava kao pojam odsustva od bolesti. 
MAGCELFIT 
Jedinstveni proizvod u svetu za skidanje celulita. Anticelulit trenerka sa ugrađenim akupunkturnim magnetima je nastala posle višegodišnjeg istraživanja naučnog Instituta Mihajlo Pupin i tima stručnjaka koje je angažovala firma VAMA. Detaljnije 
RAZMISLJANJE O ZDRAVLJU 
Razmišljanje o zdravlju počinje tek onda kada se pojavi problem ili se uplašite da on negde u Vama tinja 
Vakcinu " cimavaks EFG " koja se koristi na Kubi za lečenje raka pluća u poodmaklom stadijumu za dva do tri meseca meseca moći će da primi tridesetak pacijenata u Srbiji 
Direktor firme " Vama ", koja je zastupnik kubanskog Centra za molekularnu imunologiju (Cimab) iz Havane Zoran Vujović kazao je Tanjugu da je ta vakcina dala dobre rezultate u lečenju pacijenata obolelih od raka pluća i da je zahvaljujući njoj ta opaka bolest praktično pretvorena u hroničnu. 
" Kada se otkrije mikrocelularni rak pluća u trećoj ili četvrtoj fazi, onda su te vakcine jako dobre. Ima slučajeva da je ta vakcina produžila ljudima život, a ogroman procenat pacijenata živi i dan - danas normalnim životom nakon njene upotrebe ", kazao je sagovornik Tanjuga. 
Kako je naveo, kod 2.000 pacijenata na Kubi obavljena su klinička ispitivanja i rezultati su veoma dobri, a nisu primećene neželjene reakcije. 
Objašnjavajući proceduru, Vujović je kazao da lekar daje preporuku da li će se vakcina koristiti odmah, odnosno pre operacije, a da se u najvećem broju slučajeva preporučuje da posle hemoterapije počne proces lečenja vakcinom. 
Prema rečima Vujovića, njegova firma " Vama " je zastupnik kubanskog instituta na kojem je vakcina ispitana, a u celokupnoj saradnji najpre je ucecstvovala i " Galenika ", ali je zbog nastalih problema morala da se povuče iz tog projekta. 
On je kazao da se očekuje da će se ta farmaceutska kuća ponovo uključiti i nastaviti saradnju. 
Govoreći o zainteresovanosti za upotrebu vakcine u Srbiji, Vujović je naveo da je o tome razgovarao i sa ministrom zdravlja Zoranom Stankovićem i da je on podržao tu ideju. 
" Ne samo što bismo lecili naše pacijente, nego bi i pacijenti iz regiona dolazili kod naših lekara i u naše bolnice da se leče ", kazao je Vujović. 
Trenutno se klinička ispitivanja obavljaju u 17 zemalja EU u kojima se za 18 meseci očekuju pri rezultati kako bi se počelo sa primenom vakcina. 
Vujović je kazao da je ugovor sa kubanskim institutom nedavno potpisan, a kada se vakcina registruje u Agenciji za lekove i medicinska sredstva Srbije i na Kubi proizvedu veće količine, biće moguće lečenje pacijenata i u Srbiji. 
Za registraciju je potrebno 210 dana, a ovih dana stručnjaci pre podnošenja zahteva detaljno proučavaju registracionu dokumentaciju koja je stigla sa Kube, kazao je Vujović. 
On je dodao da će i pre toga za pacijente koji žele da se leče tom vakcinom to biti moguće za dva do tri meseca kada će u Srbiju stići određena količina vakcina koja će biti dovoljna za 30 pacijenata. 
" Svaki pacijent koji ispunjava uslove da primi ovu vakcinu i koji ima finansijska sredstva da ih plati moći će to da učini ", kazao je Vujović, precizirajući da je za jednu dozu potrebno 250 evra. 
Na pitanje kako će se vakcina davati pacijentima u Srbiji, Vujović objašnjava da su u toku pregovori sa jednom bolnicom koja će u saradnji sa kubanskim lekarima odabrati pacijente koji ispunjavaju uslove da je prime. 
On je podsetio da je u planu da se na Kubi već tokom godine završi registracija vakcine protiv raka prostate, a da su u toku istraživanja za vakcinu za rak dojke, vakcine za rak debelog creva, jetre... 
Kada je u pitanju način primene vakcine protiv raka pluća, on je kazao da se vakcina daje na četiri mesta na telu, u četiti sesije, na 14 dana. Nakon toga se posmatra kako su vakcine delovale na metastaze na plućima. 
" Vakcinom se proces hranjenja metastaznih ćelija zaustavlja i one umiru pa ostaje samo primarni tumor, koji ako može da se operiše to se i čini, a ako to nije moguće onda se nastavlja sa vakcinom ", kazao je on. 
Na Kubi je, kako je kazao, davanje te vakcine besplatno i primenjuje se kao i kod klasičnih vakcinacija, što znači da pacijent ne mora da bude hospitalizovan. 
Međutim, na Kubi trenutno nema dovoljnih kolicicna te vakcine i njena dodatna proizvodnja se očekuje za dva meseca jer vlada velika potražnja. 
Jedna vakcina košta 250 evra, a budući da se daju četiri vakcine, i u četiri doze celo lečenje koštalo bi oko 4.000 evra ne računajući bolničke dane i lekarski pregled. 
" Kada se počne sa masovnijom proizvodnjom očekuje se i da će cena pasti ", kazao je Vujović, podsećajući da će to omgućiti većem broju pacijentata iz Srbije da je koristi. Kada je reč o registraciji u Srbiji, portparol Agencija za lekove i medicinska sredstva Srbije Aleksandar Tucović kazao je Tanjugu da još nije stigao zahtev za registraciju kubanske vakcine protiv raka pluća i da bi postupak njene registacije trebalo da traje maksimalno 210 dana. 
" O ovoj vakcini nemamo nikakva zvanicna saznanja, tako da tek nakon dobijanja zahteva uvoznika i procene dostavljene dokumentacije mozemo da saopstimo preceznije informacije ", kazao je Tucović. 
Postupak registracije pomenute vakcine bio bi identican kao i za sve druge lekove predviđen Zakonom o lekovima i medicinskim sredstvima, kazao je on. 
