Opština Inđija obezbedila je još 50 uređaja teleasistencije Asistel za naše najstarije sugrađane. Ugradnja novih uređaja je počela, u toku jučerašnjeg dana ugrađeno je trinaest uređaja, a danas je nastavljeno sa ugradnjom ostalih.
Predsednik opštine Inđija, Goran Ješić, obišao je danas dve korisnice Asistela ", Oliveru Galić i Stanislavu Bošnjaković, kako bi od njih saznao koliko im znači ovaj aparat i da li su zadovoljne uslugom. Predsednik je pozvao sve naše sugrađane da budu solidarni i da pomognu svojim starijim komšijama i prijateljima da na najlakši način funkcionišu u ovim hladnim danima. Mi već godinama brinemo o našim penzionerima, i smatramo da to nije dovoljno, ali u ovim, zaista hladnim danima, pomoć im je još neophodnija. Apelujem na sve naše sugrađane da obiđu svoje prijatelje, poznanike, komšije, za koje znaju da su stari, bolesni ili sami i da im pomognu da reše problem koji imaju oko nabavke lekova, odlaska po namirnice, čišćenja snega i slično i da ne dozvole da oni izlaze na ulicu po ovakvom vremenu. Jednostavno u ovakvim trenucima moramo biti solidarni. Danas smo obišli dve korisnice Asistela ", projekta kojim smo proširili projekat Organizacije 4 1 " koja brine o našim najstarijim sugrađanima. Videli smo kako to funkcioniše i čuli smo koliko su zadovoljni uslugom, i koliko taj pritisak na dugme njima donosi sreće. Ovih dana proširujemo službu gerontodomaćica i na Bešku, a u narednih nekoliko dana u Inđiji ćemo imati oko 100 korisnika Asistela ", zatim se projekat proširuje i na Bešku i ostala naseljena mesta. Nadam se da ćemo u narednih godinu dana imati pokrivenu celu teritoriju opštine Inđija i da ćemo uspeti da omogućimo ovu vrstu pomoći svima onima kojima je ona neophodna " - istakao je predsednik Opštine. Olivera Galić jedna je od prvih korisnika Asistela " u Inđiji. Prema njenim rečima ova pomoć joj je dobrodošla jer je bolesna. Kaže da bi volela da je ranije imala ovaj uređaj jer joj se u prošlosti dešavalo da se našla u situaciji da joj je pozlilo i da je pala, a nije bila u mogućnosti da pozove pomoć. Kako kaže da je tada imala dugme " oko vrata sigurno ga bi pritisnula i bila sigurna da će pomoć doći. Uvek se sete da me pozovu. Pitaju me kako sam, setili su se i za Svetog Jovana da mi je rođendan i čestitali su mi. To što me zovu mi više znači nego da mi neko bilo šta drugo da. Oni znaju sve o meni i kada ja pozovem od prilike znaju zbog čega zovem. Kada mi je jednom pozlilo pozvala sam ih, odmah su poslali hitnu službu, a nakon toga su me stalno zvali da se uvere da sam dobro, zaista nemam lepih reči. Žena koja mi iz 4 1 " dolazi u kuću postala mi je kao ćerka. Ništa im nije teško i sve što mi treba one urade. Zaista sam zahvalna za ovu vrstu pomoći. " - priča Olivera Galić Stanislava Bošnjaković svoj Asistel " uređaj dobila je juče i kako kaže zna kako aparat funkcioniše i da će joj značiti mnogo.
