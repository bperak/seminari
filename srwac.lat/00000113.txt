Odlaskom maturanata subotičke gimnazije, više se ni u jednom razredu osnovnih i srednjih škola u Subotici ne uči ruski jezik. Kako je interesovanje za učenje najmasovnijeg slovenskog jezika sve veće, Stranka Rusa Srbije pokrenula je inicijativu da se ovaj jezik vrati u subotičke škole, ali i da kroz pesmu i igru počne da se uči i u predškolskim ustanovama. 
- Imamo pozitivan stav grada, te smo se za podršku obratili ministru Žarku Obradoviću i Alekseju Čepurinu, ambasadoru Rusije, i čim dobijemo njihov odgovor, sastavićemo radnu grupu i napraviti program kako da vratimo ruski jezik u škole objašnjava Aleksandra Bukvić, predsednica Stranke Rusa Srbije u Subotici. 
Interesovanje za učenje ruskog jezika u poslednje vreme sve je veće, prvenstveno zahvaljujući činjenici da veliki broj mladih, u potrazi za uhlebljenjem, odlazi u Rusiju. Ruski jezik bi se za početak u školama učio fakultativno, pored ostalih obaveznih stranih jezika. 
- U nekoliko navrata smo tražili da se ruski vrati u gimnaziju, ali smo ostajali bez odgovora, ukinut je pre tri godine bez ikakvog objašnjenja kaže Mirjana A., majka gimnazijalca, koji je od prvog dana želeo da uči jezik pravoslavne braće. Nadam se da će ova inicijativa proći, da će đaci od septembra ponovo imati mogućnost učenja ovog jezika i da će i stariji učenici gimnazije, ne samo prvaci, moći da ga uče bar godinu dana i savladaju njegove osnove. 
svasta.... 
Pametnjaković 
Ovo je najveća glupost 21. veka za koju sam čuo. 
Bolje bi bilo da se bavite načinom kako da veliki broj mladih ljudi nema potrebe da ide u potragu za uhlebljenje u druge države, već da ostane na rodnoj zemlji i tu da nađe posao i redovno radi za normalnu platu od koje će moći dostojansveno da živi. 
Najlakše je ne razmišljati ni o čemu korisnom po omladinu, već rasterati raju pa neka se svako snalazi kako zna i ume. 
Maksimum Vam je da ponudite učenje stranog jezika za mlade i da kupite kartu u jednom smeru bez povratka za njih, kao oni nam više ni ne trebaju. 
Sram Vas bilo. 
Omladina mora da odlazi u inostranstvo da nađe posao, ne da bi bolje živela, nega da uopšte može nešto da radi i od toga da preživi, da ima šta da jede, jer ovde u ovoj državi, koja bi bila u stanju pola Evrope nahraniti, nema mesta za njih da prežive. 
Mogu samo još jednom da kažem da treba da Vas je sramota, koji ste nadležni za čitavu ovu situaciju. 
Mnogi nisu ni svesni koliko je ovo bogata država, ali je raspodela materijalnih dobara toliko neravnomerna i nepravedna, da se neki baškare u svom bogatstvu ni ne znajući šta sve u životu imaju, neki žive samo da bi preživeli iz dana u dan sanalazeći se ko zna kako, a mnogi nemaju ni redovno parče hleba da bi siti legli na spavanje. 
pauk 
gorki 
10. 07. 2013. 08:26 
Treba učiti i ruski međutim promoteri te ideje kao i u mnogim slučajevima su antipropaganda same te ideje.. stranka rusa srbije u subotici mama, tata, sinovi i kesz, što bi rekli mi koje je zahvatio obavezni mađarski u osnovnoj 
