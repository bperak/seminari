Stotinu tajnih čula je knjiga o Americi i Kini, ljubavi i odanosti, tradicionalnom i modernom.
Olivija Laguni je po poreklu polu-kineskinja, ali po shvatanju i načinu života tipična Amerikanka koja se ne snalazi najbolje u odnosima sa porodicom. Na iznenađenje cele porodice, Olivijin otac na samrtnoj postelji priznaje da u Kini ima vanbračnu ćerku i zaklinje Olivijinu majku da je pozove u Ameriku i prihvati kao člana porodice.
Olivija je očajna jer preko noći dobija stariju sestru Kvan Li koje se otvoreno stidi i koja je njena sušta suprotnost: nezgrapna, glasna, napadna, srdačna. Kvan, međutim, poseduje I retku moć komuniciranja sa duhovima, i svojom iskrenom ljubavlju pomoći će Oliviji da uspostavi vezu sa svojim kineskim korenima
Izvodi iz kritika
Lik Kvan je nezaboravno delo. Ona je istovremeno naivna i mudra, sestra koja je uzrok Olivijine patnje ali i njen oslonac. Kvan suptilno nagoni Oliviju da se suoči s najgorim u sebi i tako pronađe svoju snagu. Svima bi nam dobro došla jedna takva sestra. The New York Times Book Review
Duhovito, zabavno i nagoni na razmišljanje. - Houston Chronicle
Ejmi Ten je još jednom iznedrila roman prekrasan poput holograma: okrenete jedan list i naći ćete Amerikance kineskog porekla kako kupuju i raspravljaju se u San Francisku; okrenete drugi list i Kinezi iz kineskog sela Čangmjen 1864. godine beže u brda da se sakriju od raspomamljenih Mandžuraca... Stotinu tajnih čula se ne okreće jednostavno svetu već zaranja dublje u njega, sledeći nove puteve do svežih otkrića. - Newsweek
O autoru
Ejmi Ten je proslavljena američka književnica kineskog porekla. Njeni najpoznatiji romani su Klub radosti sreće, Žena kuhinjskog boga i Stotinu tajnih čula. Napisala je i dve knjige za decu: Mesečeva dama i Kineska sijamska mačka, koja je adaptirana kao Sagva, animirana serija za decu.
Bila je i koproducent i koscenarista filmske verzije Kluba radosti sreće, a njeni eseji i priče izlaze u brojnim časopisima i antologijama.
Dela su joj prevedena na više od dvadeset pet jezika. Ten, koja je magistrirala lingvistiku na Univerzitetu u San Hozeu, radi kao jezički specijalista u programima namenjenim deci s poremećajima u razvoju. Živi s mužem u San Francisku i Njujorku.
