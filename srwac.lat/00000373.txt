Na Valjevskim planinama u periodu od 3. do 4. oktobra Wild Serbia tim je organizovao prvu trku preživljavanja. Učesnici iz cele Srbije, okupljeni u 18 timova, imali su priliku da se oprobaju u svojim veštinama i poznavanju prirode.
Pravila trke su bila jednostavna. Bez hrane, sa pola litra vode i bez prateće kamperske opreme, ekipe su se uputile na put dug 70 km koji je vodio kroz kanjone, šume i livade Valjevskih planina. Takmičari su od opreme mogli da koriste samo nož, kartu, astrofoliju i kresivo za paljenje vatre.
Preživljavanje
Okupljanje pred početak trke je realizovano na Divčibarima ispred hotela Maljen.Posle uvoda u pravila igre, podele majci, karti, kresiva za loženje vatre, sledilo je spremanje ekipa za početak trke. Pred sam start, učesnike nije zaobišao pravi carinski pretres. Bilo je tu svega, od snažnih proteinskih čokoladica, bombona, do papirnih maramica, duplirane odeće I naknadno spakovane vode. Organizatori nisu sumnjali u iskrenost učesnika, možda pre u nerazumevanje pravila
U periodima od 5 minuta sve ekipe su se uputile ka prvoj od 12 markirnih tačaka koje su trebali da pronađu na potezu od Divčibara do Povlena.
Deo dozvoljene opreme
Stazu ka kontrolnim tačkama svaka je ekipa taktički birala u odnosu na svoje sposobnosti i znanje. Ono što im je bilo zajedničko je da se slikaju na markirnim tačkama, naprave bivak za spavanje, pomoću kresiva založe vatru, kao i da nađu hranu u prirodi. Prve dve tačke na stazi su bile na Divčibarima. Izbor za treću tačku pao je na Bačevački vis, i ispostaviće se nerešivu enigmu za mnoge ekipe. Da bi došli do njega, učesnici su trebali prvo da se spuste sa Divčibara, a zatim popnu na vis visok 891 m.
Dan valja maksimalno iskoristiti
U nastavku ih je čekalo ponovno spuštanje do ušća reke Zabave u Bukovsku reku. Četvrta tačka je bila pećina Tmuša koja se nalazi u stenama na sastavu dve pomenute reke.
Doživi prirodu iz prve ruke
Dalje, bili su vođeni kanjonom Zabave podno Magleša i Povlena. E tu su se mnogi o jadu zabavili, kako reče Dele jedan od najiskusnijih takmičara dvosmisleno: Šta je zabava ako ovo nije zabava
Dragan Lazić, surviver
Dalje do 5. tačke, železničke stanice Samari i 6. tačke, poslednje vodenice u kanjonu Zabave. Nakon ovog dela rute trebalo je ići putem spomenika Sirogojno i vrha Magleša na preko 1000 m nadmorske visine. Sledio je povratak u kanjon Zabave, a zatim i izlazak na Drenovački kik. Ponovni spust, ovaj put na ušće Crne reke u Bukovsku reku. Na ušću, ujedno i 10 - toj tački, čekao ih je tzv. brzinac. Od tog mesta, preko Golubačkog visa, do hotela Maljen merilo se vreme za koje će ekipe da pređu poslednju deonicu. Staza dužine 70 km i visinske razlike od oko 2500 m ostavila je učesnike bez daha
Tamna je noć
Osim ličnog zadovoljstva zbog postignutog plasmana, kao i ispitivanja sopstvenih granica, članovi ovih ekipa zaslužili su posebne nagrade koje su im obezbedili naši prijatelji, a ujedno i sponzori trke, Prodavnica outdoor opreme Alp (www.alp.rs).
Pozdrav narode, evo glasa i iz WS tima Pozdravljamo Vas sve, nadamo se da je onima koji su ucestvovali u prvoj Trci prezivljavanja bilo dobro (kao i nama kao organizatorima). Ove godine, Trka prezivljavanja se organizuje u istom periodu, 2. - 3. oktobar. Za sad je u planu da traje tacno dva dana. Za razliku od prethodne, do samog dana trke nece se znati gde se ide. Neki teren u nasoj Srbiji je u pitanju, ali koji, videcete ako dodjete. E sad, posto smo malo vise naklonjeni vertikalnim aktivnostima (speleo, alpin, kanjoning,..).. Vec neko vreme se kuvalo o trci koja bi sadrzala vise elemenata ekstremnog sporta. Valjevske planine poznajemo odlicno, znamo sta je lepo, zanimljivo, ispod kog kamicka ima avanture. Otud ideja na temu Valjevski izazov adventure race. Cetiri dana planine, 3 dana trke. Prvi dan treking i speleologija, drugi dan bajking i pravi kanjoning, treci dan da vidimo kako ce jedan clan vaseg tima preplivati cuvenu Drinu, penjanje uz stenu, treking. Na kraju trke imacemo zasluzenu ekstremnu zurku, da se odmorimo i proslavimo kraj, dok naredni dan takmicare ocekuje dodela nagrada. Timove mogu da cine 1 speleolog, 1 penjac, dvojica takmicara bez specijalnosti plus 1 do 2 logisticara tima
Vecina informacija je postavljena na sajtu, ali svaki dan azuriramo podatke pa budite u toku Trka je prilicno zahtevna sto se tice opreme i ljudstva, ako imate nekih problema javite nam se Adrenalin definitivno nece izostati. Ko voli, nek izvoli
Valjevski izazov 15. - 18. Jul
Pingback: Kresivo (Fire Steel) 1 noobs-guide-to.com
http://www.wildserbia.com ivan
Prijave za novu Survival trku su pocele. Ovaj put malo neizvesnija trka, prijave na sajtu
Meta
Copyright
