Održiva poljoprivreda, kao tri glavna cilja ima zdravu životnu sredinu, ekonomsku profitabilnost i socijalnu i ekonomsku pravednost. To je proces koji podrazumeva uključivanje svih činilaca koji čine taj sistem jer se jedino na taj način mogu dugoročno očuvati prirodni resursi.
Osnovni principi Lanca hrane
U procesu uvođenja održive poljoprivrede i proizvodnji bezbedne i zdrave hrane kompanija Bayer CropScience je aktivna na tom planu pre svega u okviru takozvanog Food Chain projekta, gde glavne karike predstavljaju poljoprivredni proizvođači, distributeri, prerađivačka industrija, mega marketi i potrošači. Bayer CropScience razvija partnerske odnose sa svim karikama u tom lancu i, u okviru svojih delatnosti, podržava i pomaže pre svega farmerima, prerađivačima i distributerima hrane u njihovom nastojanju da ponude visokokvalitetne proizvode.
Ovaj projekat zasnovan je na nekoliko važnih principa. Na prvom mestu je ODRŽIVOST što je i suština poslovne strategije kompanije. To je baza aktivnosti gde se najveći doprinos vidi kroz uvođenje novih tehnologija i rešenja u zaštiti bilja. Ovakav pristup čini Bayer CropScience vodećom kompanijom koja ide u susret zadovoljavanju kvalitativnih i kvantitativnih zahteva koje treba da ispuni jedan poljoprivredni proizvod. Važan princip je i SLEDLJIVOST koji podrazumeva da svaki poljoprivredni proizvod mora biti ispraćen od njive do trpeze uz poštovanje pravila i dokumentovanje procesa proizvodnje u celosti. Na taj način stvaraju se visokokvalitetni proizvodi što povećava zajedničko međusobno poverenje svih karika u lancu. Princip koji podrazumeva KVALITET, sa stanovišta kompanije Bayer CropScience, pre svega, znači obezbediti kvalitetne i inovativne preparate za zaštitu bilja našim partnerima ali i neprekidnu razmenu iskustava sa njima. PARTNERSTVO je takođe jedan od osnovnih principa. Zbog strogih regulativa i zakona ali i sve većih zahteva potrošača biće neophodno stvaranje strateških partnerstava svih učesnika u proizvodnji hrane gde će transparentnost i pouzdanost biti jedno od najvećih kompetitivnih prednosti.
Partnerstvo u Lancu hrane
Kompanija Bayer CropScience pre svega vodi računa o sredstvima za zaštitu bilja sa posebnim akcentom na bezbednost proizvođača, životne sredine i korisnika t. j. krajnjeg potrošača poljoprivrednih proizvoda. Stručnjaci obezbeđuju informacije u mnogim sferama kao što su podaci o novim preparatima, prave se programi zaštite za različite useve i zasade i vodi se računa o njihovoj kompatibilnosti sa zahtevima dobre poljoprivredne prakse, nude se rešenja u okviru Integralne zaštite bilja. Princip je da se svaki preparat koristi samo nakon pažljivog razmatranja i onoliko koliko je neophodno.
Česta su pitanja u vezi sa reziduama, odnosno dozvoljenim ostacima pesticida u različitim poljoprivrednim proizvodima, gde je ključna pomoć od strane stručnjaka kompanije Bayer CropScience vezana za savete i preporuke kako na najbolji način primeniti preparate u skladu sa postavljenim normama. Dakle, mogućnosti saradnje sa svim učesnicima u ovom procesu su mnogostruke i upravo u takvom ambijentu Bayer CropScience sebe vidi kao važnu kariku u lancu različitih partnerskih odnosa.
