Bankari su i dalje isto pohlepni, kao pre krize koju su izazvali
Istraživanje pokazalo da se mentalitet bankara nije promenio ni malo
Pre pet godina, u SAD je počela finansijska kriza čije posledice su se osetile širom sveta. Otada se kritički gleda na ulogu banaka. No, bankari svoju delatnost vide kao veštinu u kojoj moral ne znači ništa, piše Dojče vele.
Banke snose deo krivice za pucanje balona na tržištu nekretnina, a njihovi menadžeri su dobijali astronomski visoke bonuse. Da li ih je to podstaklo da promene mentalitet? Ni u kom slučaju - odgovor je koji daje jedna studija objavljena u SAD.
Džordanu Tomasu još odzvanja u ušima skandiranje aktivista pokreta " Okupiraj Volstrit ". Sada sedi na 33. spratu poslovne zgrade u istom tom Volstritu - i pokazuje nam najnoviju studiju svoje firme Labaton-Suharov.
Ona se bavi moralom u američkom bankarskom sektoru. Njeni rezultati su poražavajući: " Izgleda da situacija mora da postane još gora da bi se nešto promenilo - ukoliko sada nešto ne učinimo. "
250 brokera, bankara, menadžera hedž-fondova i analitičara je anonimno naručilo ovu analizu. Njena suština glasi: pohlepa živi - moral je za kukavice. Gotovo 40 odsto ispitanih sa manje od deset godina iskustva u poslu navodi: " Jasno, za decet miliona dolara bi prevarili - i to bi za njih bilo sasvim u redu, ukoliko ne bi bili uhvaćeni. Takav mentalitet je veoma uznemirujuća pojava. "
Tomas je ranije radio kao advokat u berzanskom nadzoru. Sada se stara o " zviždačima " u finansijskom sektoru i čudi se tolikoj pohlepi među mladim bankarima. Ništa bez laži i prevare
- Ja sam poput mnogih drugih mislio da upravo mladi još veruju u dobro i da žele da budu drukčiji od svojih prethodnika - kaže Tomas.
A ti prethodnici su uništili američku finansijsku industriju 2008. godine. Kako glasi naravoučenije? " Zaboravi na to " - kaže Lin Staut, profesorka privrednog prava na univerzitetu " Kornel ".
Ona dodaje to ima katastrofalne posledice. Više od polovine ispitanih bankara je ubeđeno da njihovi konkurenti lažu i varaju. Trećina ispitanih smatra da onaj ko ne vara ni ne može da bude uspešan. A tu su i astronomski bonusi. 28 odsto ispitanih smatra da su upravo bonusi motiv da se vara u poslu.
Za Džordana Tomasa, autora studije, poražavajuće je i to što za mnoge ispitane bankare dobrobit njihovih klijenata nije na prvom mestu. Onaj ko ne zastupa svoje klijente, zastupa još samo sebe samog. Volstrit pet godina posle finansijske krize: svet grđi nego ikad.
