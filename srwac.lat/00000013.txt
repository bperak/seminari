Auto tjuning klub još uvek nije osnovan ali strast za modifikovanjem automobila se pretvara u prvo okupljanje, tzv Tuning Styling na Novom Beogradu 13. septembra 2003. Kiša se trudila da uništi okupljanje ali je Tuning Styling trajao čitav dan. Nagrade su dodelil ATC Fanđo i Gangland a dobitnici su tog dana kući otišli prezadovoljni. 
(Prvi Tuning Styling u Srbiji. Datum: 13. septembar 2003. Lokacija: Novi Beograd) 
Auto tjuning klub je te godine održao četiri Tuning Styling manifestacije u Beogradu i Novom Sadu. Prva zvanična Tuning Styling manifestacija pod zvaničnom organizacijom ATC kluba, održana je na Beogradskom Sajmu, na samom šetalištu između hala i parking prostoru pored šetališta. 
Premijera prvog broja čaopisa održana je na Beogradskom Sajmu automobila 04. aprila. 
Članovi Auto tjuning kluba i novinari časopisa po prvi put učestvuju na tuning događajima u Hrvatskoj (402 streetrace) i BiH. 
Održano još pet manifestacija u Beogradu, Novom Sadu i Kraljevu od kojih je najveća bila na vojnom aerodromu Batajnica u Beogradu gde je pored Styling takmičenja i takmičenja u jačini audio sistema, na trke 402 m, došlo neverovatnih 50.000 posetilaca. 
Članovi Auto tjuning kluba i novinari časopisa učestvuju na tuning događajima u Mađarskoj i Makedoniji. Stvaraju se novi tuning klubovi i " rađaju " se nove manifestacije u drugim gradovima u Srbiji. 
(Tuning St yling 1 na1 - batajni čki aerodrom) 
2006. godina 
Ovu godinu obeležava nova vrsta takmičenja: DRIFT RACE. Nakon uspešno održane prve DRIFT RACE trke na karting stazi Ada Huja u Beogradu (karaburma), manifestacije su se nizale jedna za drugom. 
Drift Race, do tada nepoznat sport u Srbiji, postaje sve zanimljiviji publici ali profesionalnih vozača je bilo veoma malo. 
Ubrzo, potpisujemo ugovor sa prestižnom evropskom drift organizacijom King of Europe i dovodimo Evropski drift u Srbiju. Najveći evropski talenti iz Mađarske, Grčke, Holandije, Norveške, stigli su 26. i 27. jula u Kragujevac i napravili šou koji do tada niko u Srbiji nije video. 
Manifestacija koja je postavila standarde svih ostalih Tuning Styling i Drift manifestacija. Te godine smo pokazali koliko je Auto tjuning klub sposoban kao organizator kako domaćih tako i međunarodnih manifestacija. 
Pospešujemo saradnju sa mađarskom drift organizacijom i posećujemo njihove drift trke. 14. septembra organizujemo prvu trku otvorenog šampionata Srbije u driftu gde nam u goste dolaze profesionalni mađarski drifteri kao i prijatelji iz Hrvatske. 
U okviru već tradicionalnog Tuning Styling Show - a na Novosadskom Sajmu, po prvi put održavamo trke na 201 m. 
Reakcija publike i odziv takmičara je odličan što nam daje podsticaj da buduće manifestacije sadrže i ovu adrenalinsku disciplinu - amaterske trke ubrzanja. 
