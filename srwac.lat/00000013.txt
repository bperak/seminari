Prvi fotoaparat dobila 1960 - te godine, kada je počela da pravi i svoj prvi herbarijum.
Završila je studije sociologije na Filozofskom fakultetu u Beogradu.
Jedan je od osnivača organizacije i bila je prvi potpredsednik.
Zbog drugih obaveza nije aktivna u organizaciji od 2005. g.
Gljive su je zainteresovale kao posebna bića početkom osamdesetih godina XX veka. U početku je glavna motivacija bilo sakupljanje radi njihovih konzumnih vrednosti. Eksperimentišući godinama u kuhinji napravila je i veći broj originalnih, sopstvenih recepata za njihovu pripremu. Intenzivno ih proučava od trenutka kada je počela i da ih fotografiše, početkom devedestih godina XX veka. Ima zbirku od preko 4000 fotografija gljiva u kojoj je zastupljeno izmedu 800 i 1000 različitih vrsta, snimljenih na terenima Srbije, Crne Gore i BIH. Ovaj broj obuhvata i nedeterminisane specijese, kao i neke veom retke vrste, čija se zastupljenost tek sada otkriva na ovim prostorima. U knjizi CARSTVO GLJIVA grupe autora, koja je štampana u Beogradu 1998., objavljeno je ukupno 58 fotografija koje je snimila zajedno sa svijim suprugom Zvonimirom. Osim toga, sarađivala je izvesno vreme sa časopisima MOĆ PRIRODE i ZOV, a takođe su joj objavljivane fotografije i u časopisima ŠUME i DOBRO JUTRO. Član je redakcije časopisa SVET GLJIVA, koji izdaje MDS (Mikološko društvo Srbije). Jedan broj svojih fotografija ustupila je Ibrahimu Hadžiću iz Beograda za knjigu DRUGI GLJIVARSKI KORAK, i prof. dr. Midhatu Usčupiliću iz Sarajeva za knjigu SVIJET GLJIVA.
Fotografisanje nalaza gljive.
Član je MDS iz Beograda i član izvršnog odbora tog društva od 1999. - te, a od 2004. - te i predsednik izvršnog odbora društva. Jedan je od osnivača Asocijacije gljivara Srbije i Crne Gore iz Beograda u okviru koje je delovala kao instruktor u periodu od 2000. - 2002. godine i bila jedan od prvih podpredsednika organizacije, od njenog osnivanja do oktobra 2001. godine. U okviru Asocijacije gljivara Republike Srpske iz Banjaluke, delovala je kao član-instruktor u periodu 2000. - 2002.
Determinacija gliva.
Bila je u organizaciji postavljanja Prve izložbe gljiva u Bijeljini u proleće i u Banjaluci u jesen 2000. - te godine i jedan od glavnih determinatora na obema izložbama. Zvanje instruktora za oblast gljiva dobila je i u okviru odseka Ishrana iz prirode - društvo Sremuš. Dugogodišnji je saradnik - determinator izložbi na Divčibarama i jedan od pokretača izložbi u Banji Koviljači, Kraljevu i Mladenovcu. Počasni je član gljivarske sekcije EKO-Ibar iz Kraljeva i redovni član gljivarske sekcije EKO-BIH iz Sarajeva. Od 2002. - ge godine aktivno učestvuje u postavci jesenjih izložbi u Sarajevu u svojstvu determinatora.
