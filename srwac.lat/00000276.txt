Počinjem u subotu
Znate kako kada sami sebi nešto obećavamo, uvek kažemo: Krećem od ponedeljka, Samo do prvog, a onda počinjem sa ili Rešila / rešio sam da od nove godine promenim to i to? I znate ono kada to nikada ne ispoštujete? Pa, meni je to vrlo poznata situacija i pošto sam ovaj put vrlo ozbiljna po pitanju nekih promena u životu, rešila sam da preokret započnem u subotu i da prekinem začarani krug neuspeha Imam mnogo posla, i kako mi struka nalaže, dosta vremena provodim za računarom. To svakako nije dobro iz mnogih razloga, ali onaj koji me najviše muči je bol u ramenima i rukama. S obzirom da ide zima, odnosno hladno vreme, po klišeu planirala sam ušuškavanje u kuću, čitanje, odmaranje uz filmove itd. međutim, sve se na kraju svede na sedenje u fotelji i ležanje.
E, pa, neće moći više tako Imam 26 godina i nekada sam bila puna energije, a sada posustajem već pri prvom mraku, kiši, snegu i zavlačim se u dom, sklupčavam se, grbim se
Jovanu poznajem nekoliko godina i već dobrih godinu dana pričamo o trčanju. Proletos sam čak i krenula na trčanje po prvi put u životu (ne računam ono trčkaranje u teretani) na novoj stazi na Tašu, međutim dođoše vrućinčine, previše posla i svi ostali izgovori kojih mogu da se setim, te sam odustala. Neće biti treća, neg druga sreća i sada sam se nameračila da se razmrdam kako znam i umem, jer osećam da je ovo poslednji voz kojim bih značajno promenila nešto u vezi svog životnog ritma, zdravlja i raspoloženja.
Evo šta je plan: od sledeće nedelje krećem sa trčanjem u klubu i planiram da se spremam za polumaraton u aprilu. Krenula sam sa nabavljanjem opreme koja će mi omogućiti da trčim i po snegu, tegiće sam očistila od prašine, izvukla sam strunjaču i napravila sam okvirni plan ishrane koju moram da regulišem.
To ne znači dijete, vežbe po tri sata dnevno, pumpanje i sl., već pokušaj da na indirektan način sebi obezbedim više rekreacije, mrdanja, i konkretne zdrave obroke za podizanje energije.
Da se razumemo, nisam ja onaj lik iz spota X-Pressa 2 Lazy, jer ipak volim dosta da šetam (kad god mi kilometraža dozvoljava, ja izbegavam gsp) i u principu se hranim zdravo: bez povrća ne mogu da zamislim dan, meso slabo jedem i pijem dosta čajeva. Samo eto, nekretanje čini da se osećam umorno, a umor me čini nesrećnom jer nemam snage da postignem sve što želim. A i da se ne lagimo, hoćem da vratim onu savršenu figuru koju sam imala pre recimo tri godine
Tako da ću ja imati program po kome vežbam i po kome se hranim i pisaću neku vrstu zabeleški svake subote o tome kako napreduju moje pripreme, kakve promene osećam i deliću sa vama barem po jedan zdrav i jednostavan recept.:)
TORTILJE SA ĆURETINOM
Zagrejte teflonski tiganj i u njemu ispecite tortilju sa svake strane dok ne porumeni. Dok je još topla, premažite je u tankom sloju sojinim maslacem i prekrijte sa nekoliko tanko sečenih ćurećih prsa. Dodajte salatu koju smo začinili biberom i gomasiom. Preklopite kao na slici. Ja sam uz ovaj obrok popila Pi Lo Chun (Tajvan) zeleni čaj, bez dodataka.
kažem ja Jovani, još samo tebe i Matiju da uvučemo u sektu i to je to.: P
http://www.facebook.com/eon.violet Mali Iv
hajde i ti sa nama:)
http://www.facebook.com/eon.violet Mali Iv
hehe, hvalaaa:) spremam vam svašta;)
http://www.facebook.com/eon.violet Mali Iv
grafičar?: D
http://www.facebook.com/eon.violet Mali Iv
jedva čekam:
http://www.facebook.com/eon.violet Mali Iv
hehe, biće i klope za vegeterijance, niš nemo da brineš;)
http://www.facebook.com/kvasaclimited Dragan Ciric
da:) Mada diplomirao na industrijskom
djolle
Jao, i ja počinjem od prvog XD msm, da sam u prethodnih 7 meseci izgubio 25 kg, jesam, ali treba još, i treba da počnem da se krecem Hocu da nadjem neki dobar plan za apsolutno pocetnicko trcanje, pa cemo videti:)
Eto. Sve upućuje na to da si izabrala pravi sport i da ćeš dominirati na stazi:) Trčimo se
http://twitter.com/HlebiLale Kuvarica lalica
Hej, Iv, izgleda da smo na istom:) i ja sam rešila da se aktiviram, jedino što umesto trčanja ću brzo hodanje. I regulisanje težine bez dijete Izgleda da sam konačno shvatila:) Baš ću te rado pratiti i ovde:)
Dragitta Grohl
Mmmm nista ukusno kao zdrava hrana: D Posle dijete sam ukapirala koliko ima bolji ukus low fat has od one druge. Pogotovu ako je nezdravo dozvoljeno 1 - 3 x godisnje:) Inace ja sve pocinjem od cetvrtka, jer je moj zivot poceo jednog cetvrtka: P Al gde ces bolji dan za trku od subote: D
