Hotel Milenij Grand 4 opatijska cvijeta Opatija Milenij Grand 4 opatijska cveta je hotelski kompleks, koji je svoj naziv dobio po četiri vile koje ga čine. Nose imena opatijskih cvetova: Kamelija, Visterija, Melija i Magnolija. Najstarija je sagrađena 1880. godine, a druga je nekad bila hotel Kontinental u kojem se nalazila jedna od najpoznatijih kafana u Opatiji. Nalaze se kraj opatijskog šetališta Lungo Mare. Opatija je nekada bila omiljeno letovalište habsburške elite. Slovenija i Italija udaljene su malo preko 100 km, tako da je lokacija idealna kao polazna tačka za mnogobrojne izlete. Može se ići na izlete brodom po Kvarnerskom zalivu ili autobusom do Plitvičkih jezera, Postojne, Trsta... Hotelski kompleks je pogodan kako za turizam, tako za poslovne skupove kao što su konferencije i tim bilding. Ukupno ima 262 sobe, koje se na osnovu veličine dele u četiri kategorije. Sve su klimatizovane, imaju bežični internet, satelitsku TV, sef i telefon. Restoran Kamelija nudi domaću hranu sa mnogobrojnim vrstama hleba koji se tu priprema. Uz pomoć kuvara određujete kakvo jelo ćete naručiti, a ono se priprema pred gostima - " show cooking ". Nude se hrvatska vina kao i poslastice, a sve to uz pogled na more i Kvarnerski zaliv.
Hotel Milenij Agava Opatija Hotel Agava smešten je u samom centru Opatije, sa pogledom na Kvarnerski zaliv. Hotel ima 76 stilski uređenih i klimatizovanih soba kategorije standard i comfort. Sobe poseduju SAT TV, internet priključak, telefon, mini-bar i sef. Gostima je obezbeđeno parking mesto koje se dodatno naplaćuje. Recepcija je otvorena 24 sata, a osoblje govori italijanski, engleski i nemački. Moguć je transfer od / do hotela u dogovoru sa recepcijom. Hotelski restoran ima 70 mesta, usluga je švedski sto. Od dodatnih sadržaja hotel ima menjačnicu, uslugu pranja i peglanja veša i hemojskog čišćenja. Posebna pogodnost je mini klub za decu. Hotel nudi standardnu uslugu organizacije venčanja, pri čemu su torta, šampanjac, apartman za mladence i parking za goste besplatni. Od dodatnih usluga za venčanje tu su šminker i frizer, matičar kao i časovi plesa u dvorani hotela. Za šoping ima nekoliko firmiranih radnji i suvenirnica, a životinje i ljubimci nisu dozvoljeni.
Hotel Savoy Opatija Hotel Savoy se nalazi u samom centru grada, kao i uz samu obalu mora. U njegovoj neposrednoj blizini se nalaze kafe barovi, poslastičarnice, zlatare, diskoteka i kasino, a ispod hotela je privatna plaža. Hotel postoji još od 1910. godine - i tada je imao telefon, centralno grejanje i lift, a danas spada u zaštićene spomenike kulture. Sasvim je obnovljen 2004. godine. Ima 22 sobe, 8 superior sobe i dva apartmana sa jacuzzijem. Gotovo sve sobe imaju terasu i pogled na Kvarnerski zaliv. U sastavu hotela je Welnes centar koji osim bazena u ponudi ima i specijalne masaže (medicinska, refleksna, orijentalna, masaža stopala i sl.), kao i raznu kozmetičku negu tela. Tu je i jedan unutrašnji restoran, kao i jedan spoljašnji sa terasom. Hotel ima i salu za sastanke, a blizu recepcije se nalazi odvojena terasa namenjena manjim poslovnim dogadjajima, kapaciteta šestnaest mesta. Na plaži se nalazi grill gde se nude specijaliteti sa roštilja uz razne vrste pića, a tu je smešten i manji dečiji bazen.
