Kalendar trudnoće Nedelja 31
0
Vaša beba Proverite šta se dešavalo sa razvojem Vaše bebe prošle nedelje. Brojanje do 10. Mnogi doktori preporučuju da majke prate bebino pokrete kada su već dobro zagazile u treće.. Pročitajte više
Vaša trudnoća Bez daha. Verovatno ste osetili da ostajete bez daha još pre nekoliko meseci; a sada Vam je verovatno još teže da udahnete koliko želite i uzmete dovoljno vazduha. To je zato što širenje Vaše materice.. Pročitajte više
Brojanje do 10. Mnogi doktori preporučuju da majke prate bebine pokrete kada su već dobro zagazile u treće tromesečje. Evo kako: otprilike u isto vreme svaki dan (ako je moguće, vreme kada je Vaša beba najaktivnija), lezite i pratite koliko je vremena potrebno da osetite 10 udaraca, pokreta ili trzaja bilo kakvih vrsta pokreta. U idealnom slučaju, ovo bi trebalo da traje manje od sat vremena. Mnoge žene otkrivaju da to traje samo nekoliko minuta, zavisno od dela dana. Ukoliko prođu sati bez ikakvog pokreta, pojedite laganu užinu, lezite na leda, i pokušajte ponovo. Ako još uvek ništa ne osećate, pozovite svog lekara. I zapamtite, periodi od 30 - 40 minuta bez pokreta su sasvim normalni; Vaša beba spava. Medutim, ako mirno sedite trebalo bi da osetite kako se beba budi najmanje jednom na dva sata.
Usporite. " Ovde je poprilično skučeno. " Ne brinite se, ako je beba manje aktivna kako protiče ova nedelja. U stvari, manje učestalo kretanje sada znači da je na pravom putu (pod uslovom da možete da prebrojite 10 pokreta tokom par sati svakoga dana). Bebini pokreti jednostavno postaju manje iznenadni i više organizovani; takođe, u Vašoj materici nema više toliko prostora kao što je to bilo samo pre nekoliko nedelja.
Merenje. Sada je beba dugačka oko 28 cm od vrha glave do stražnjeg dela (43 cm kada se protegne) i teška oko 1,5 kg. Beba je već je nekoliko nedelja u fetalnom položaju, sa skupljenim nogama. Ona ima još mnogo da se razvija ali ne previše u dužinu (visinu), ali će zato sigurno dobiti još koji kilogram ovog meseca. U narednih devet nedelja postaće spremna da se upozna sa Vama
Vaša trudnoća
Dizanje ruke
Ovo novorođenče pruža šaku (1) i ruku ispred sebe. Veoma je zauzeto istraživanjem svog lica, druge ruke i pupčane vrpce. Bez daha. Verovatno ste osetili da ostajete bez daha još pre nekoliko meseci; a sada Vam je verovatno još teže da udahnete koliko želite i uzmete dovoljno vazduha. To je zato što širenje Vaše materice potiskuje dijafragmu u pluća. Ukoliko nosite nisko, smatrajte sebe srećnicom; žene koje nose visoko još im je teže da dišu. Ukoliko počnete da se mrštite i hukćete, usporite i udahnite duboko (najdublje što možete). Do kraja Vaše trudnoće (oko 37. ili 38. nedelje), možete osetiti olakšanje kako Vaša beba počinje da se spušta u karlicu, smanjujući pritisak na Vaša pluća i dijafragmu.
Biranje nege za dete. Nije prerano da počnete da razmišljate o opcijama za negu deteta, posebno ako planirate da radite nakon rođenja bebe. Bez obzira da li razmišljate o dadilji, vrtiću ili rodbini, počnite da istražujete i razgovarate o budućim izborima upravo sada. Čak i ako Vam ne bude potrebna nega tokom punog radnog vremena, bilo bi poželjno da prikupite nekoliko preporuka za dadilje u slučaju da Vam njihova pomoć ipak bude potrebna. Razgovarajte sa ljudima na postporođajnim časovima možete zajedno da formirate krug dadilja. Dakle, obavite ovaj zadatak sada, što znači da će ovo biti jedna obaveza manje kada budete zauzeti oko novorođenčeta.
Prevremeni porođaj ili brekston-hiksove kontrakcije? Verovatno već uveliko pratite pojavu eventualnih simptoma prevremenog porođaja još od sredine Vašeg drugog tromesečja. Sada kada ste u trećem tromesečju, Vaše telo može početi da vežba za porođaj. Ove vežbe kontrakcija se zovu brekston-hiksove kontrakcije. Razlikuju se od prevremenih porođajnih kontrakcija i nisu znak za uzbunu. Kako ćete primetiti razliku? Ukoliko su kontrakcije nepravilne i prestanu kada se pomerite ili hodate, verovatno su u pitanju brekston-hiksove kontrakcije.
Reč eksperata. Nisu samo majke te koje brinu o trudnoći i prolaze kroz promene. I očevi takođe prolaze kroz ovaj proces. " Istraživanja pokazuju da više od 60 procenata muškaraca iskusi neke fizičke simptome kada je njihova partnerka trudna, " kaže Dr. Lorense Katner. " Ove promene su verovatno rezultat muškarčeve želje da bude deo trudnoće, koja će, na kraju krajeva, promeniti i njihov život. Kliknite ovde da saznate više od Dr. Katnera o suočavanju sa psihičkim i emocionalnim promenama kada postajete otac.
