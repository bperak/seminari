Kako da povratite potrošeno? 
Pre svega potrebno je nadoknaditi energiju kroz unos određenog broja kalorija. Unesite 50 % kalorija koje smo potrošili tokom treninga. Kalorije koje ćete nadoknaditi treba da potiče: 60 % iz ugljenih hidrata (potrebno je uneti 30 - 40 g ugljenih hidrata ukoliko je trening trajao sat vremena i bio umerenog intenziteta, odnosno 50 - 60 g proteina za svaki sat vrlo intenzivnog treninga), 25 % iz proteina (što obično podrazumeva unos od 10 - 15 g proteina za većinu ljudi) i 15 % iz masti. 
Nadoknadite tečnosti 
Najvažniji zadatak nakon vežbanja ili trčanja je nadoknaditi tečnosti i elektrolite. Bilo bi idealno da izmerite telesnu masu pre i nakon treninga. Sva izgubljena težina je tečnost i potrebno je nadoknaditi 150 % izgubljene tečnosti. Ona se nadoknađuje unosom vode (koja nije adekvatna kod intenzivnih treninga i intenzivnog znojenja), sportskim napicima, supama, voćnim šejkovima (kombinacija svežeg voća i jogurta), sokovima os sveže ceđenog voća i povrća. 
Da napomenem da se ovde govori o rehidraciji, i da svakako treba da obratite pažnju da sprovodite pravilan režim prehidracije (unos tečnosti pre treninga) i simultane hidracije (unos tečnosti tokom treninga). 
Hrana za oporavak posle trčanja 
Važno je da obrok ili užina budu u prvih 15 - 60 min nakon treninga, radi obnavljanja glikogenskih depoa. 
Užina za oporavak 
Sportski napitak poput Gatorade Thirst Quencher-a 
Proteinski / energetski bar / proteinski šejk 
Sveži voćni sok ili šejk 
Krekeri od celog zrna žita (npr. vodeničarsko blago) ili lanene pločice sa sirom 
Čokoladno mleko 
Obroci za oporavak 
Kifla sa puterom od kikirikija (na našem području nije toliko uobičajen u ishrani, ali je dobar izvor proteina i ima ga u prodavnicama zdrave hrane) 
Omlet od belanaca i povrća sa tostom ili zemičkom 
Povrće sa vrlo malo posnog mesa i integralnim pirinčem (pripremljeno u voku) 
Sendvič sa komadom ćuretine ili piletine 
Kajgana sa integralnim tostom 
Koliko je obilan vaš obrok nakon treninga zavisi od toga koliko ste energije utrošili tokom njega. Za nekoga će dovoljno biti čokoladno mleko i banana, a nekome će energiju obnoviti voćna supa, povrće sa integralnim pirinčem i piletinom. 
Trčanje.rs čini tim mladih ljudi, koji trčanje vide ne samo kao trening za skidanje kila, već kao životni stil i način da se osećamo sjajno, živimo aktivno i svaki dan započinjemo novim pokretom i novim ciljevima. Trčanje.rs je online magazin, klub uličnih trkača, prva specijalizovana prodavnica tračke opreme, organizator ludih trka, kampova i dešavanja. Često se pitamo: " Kako bi Srbija izgledala da više ljudi trči i živi aktivno? " 
