Glavna tema dana je ljubav. Ona je inspiracija za sve aktivnosti. Zbog nje se lepo osećate i fantastično izgledate. Ukoliko ste u nedefinisanim odnosima sa voljenom osobom, strpite se još nekoliko dana. Ne prenagljujte sa izlivima nežnosti, jer će ona od tolike plime emocija poželeti da pobegne. Zahvaljujući preduzimačkom duhu, nižete sve same poslovne uspehe. Bićete u situaciji da donosite brze i ispravne odluke. Ipak, poželjno je biti oprezniji, kako biste izbegli upletenost u rasprave.
Pristrasno gledate na stvari koje okupiraju vašu pažnju. Poželjno je posavetovati se sa nekim i naći način za što bolje funkcionisanje. Zabrinuti ste zbog zastoja poslovne prirode. Ne sekirajte se pošto se radi o normalnoj pojavi vezanoj za ono čime se bavite. Uspećete u nečemu značajnom. Okrenite se kreativnom radu i višak energije sublimirajte u dela, a ne u svađe sa voljenom osobom. Dan je idealan za provod, bavljenje umetnošću i uživanje u romantici.
Želite da dominirate, ali je diskutabilno koliko će vam to poći za rukom. Nekoga stvarno magnetski privlačite, ali niste zadovoljni pojedinačnim slučajem. Nastojite da sve privučete sopstvenim šarmom, što je nemoguće. Veza sa Škorpijom, bilo emotivna bilo poslovna, u svakom slučaju je značajna. Rezultati rada su vidljivi, ali pošto postoji mogućnost da vas neko iznervira, izbegavajte žučne rasprave i vodite računa o tome da manje tračarite. Govoreći ružno o drugima, govorimo ružno i o sebi.
Dan je uspešan za učenje i ostvarivanje svih vidova komunikacije, uključujući i putovanje. Zdravstveni problemi čine vas uznemirenim. Umesto što se plašite, pametnije je da odete lekaru i dobijete adekvatan odgovor. Videćete da situacija nije ni približno takva kakvu ste je zamišljali. Malo ste hipohondrični. Budite spremni da se povinujete tuđim željama i da u njima vidite i lepe stvari. U fazi ste donošenja važne odluke. Pošto se radi o ozbiljnoj stvari, konsultujte se sa stručnjakom.
Glavna razmišljanja vezana su za način kako da obogatite budžet. Svesni ste koliko se trudite, a rezultata nema. Dodatan posao je aktuelan, ali i štednja. Morate obuzdati svoju lavovsku prirodu i napade nepromišljenog trošenja. Retki su pripadnici ovog znaka koji dobro barataju s novcem. Biti ponosan ima svoju cenu. Možda je bolje biti ono što u stvari jeste - komplikovana i veoma šarmantna i privlačna osoba. Voljeni ste.
Izuzetno uspešan poslovni dan. Šarmirate saradnike i konkurenciju, tako da ostvarujete sve želje. Iako ste mentalno i intelektualno superiorni, to ne potencirate jer se podrazumeva samo po sebi. Možete postići više od zamišljenog i odroniti čitavu planinu. Pokušajte da razložno priđete aktuelnom problemu i nađete za njega najbolje rešenje. To je idealan način da izbegnete nervnu razdražljivost.
Očekuje vas uspešan poslovni period, ali tek za nekoliko dana. Do tada se naoružajte strpljenjem i pokušajte da kako-tako isplivate iz problema finansijske prirode. Počnite da razmišljate o kupoprodaji nekretnina koja bi mogla u narednom periodu biti povoljna. Subjektivno posmatrate ljubavni problem. Prikupljate snagu za nove pobede, a biće ih, no tek za koji dan. Tada ćete rešiti probleme vezane za ukućane i posao. Promena posla ili penzija.
Ukoliko odlučite da prihvatite nečiju sugestiju, uspešno ćete rešiti problem. Pred vama je posao koji zahteva istrajnost i poznavanje materije. Ne plašite se, već krećete u akciju. Zbog nečega ste bezrazložno zaplašeni. Želeli biste da se to što pre reši, ali to ne zavisi samo od vas. Nerviranja nikuda ne vode. Imaćete podršku prijatelja, ali i ponudu da nekuda otputujete. Prihvatite sve varijante. Neko pokušava da vas osvoji.
Borba za prestiž krunisana je uspehom. Pošto vas sreća prati u svakom pogledu, iskoristite šansu, ali pokušajte i da se prepustite lepšoj strani života. Valja se dobro obezbediti. Za neke Strelce će biti izazova, za neke problema. Zasad samo uživajte Jarac pokušava da vas razume, ali mu to teško polazi za rukom. Suviše ste različiti da biste prihvatili njegove sugestije. Ovoga puta niste u pravu. Ponekad ga treba poslušati.
Uzrok problema poželjno je potražiti u nedostatku prilagodljivosti. Vi kao da niste ušli u novo doba. Ono zahteva nove ljude, spremne u svakom pogledu. Zato zaboravite kukanje nad sudbinom i blokadu u suočavanju sa izazovima. Sa Strelcem ste u čudnoj vezi. Iako imate koristi i na prvi pogled odlično funkcionišete, slabo se razumete. To samo vaše srce zna. Pokušajte da iz nekih ranijih iskustava izvučete pouku. Budite razumni.
Praktično pristupajte životu kako biste gubitke sveli na minimum. Nalazite se u fazi spasavanja onog što se spasti može. Nema vremena za gubljenje. Samo jasnim pogledima možete postići cilj, u protivnom - nesporazum sa okolinom. Strelac vas razume, ali su zato sa Ribama mogući problemi. Partner je prvi na listi osumnjičenih za neiskreno ponašanje. Pošto mu ne verujete, a poverenje je glavni preduslov za normalnu vezu, razmilite o tome šta dalje činiti? Da niste malo preterali?
Od događaja izvlačite maksimum, ali se ni sa tim nemojte zadovoljiti. Možete vi to i više i bolje. Uskoro sledi ozbiljno preispitivanje postignutih rezultata. Morate biti jaki da biste se suočili sa istinom. Svojim dominantnim stavom namećete se okolini. Pošto taj stav ipak nije dovoljno ubedljiv, mnogi prijatelji neće nasesti, već će pokušati da vas izbegnu. Stoga je poželjno korigovati ponašanje i postupati shodno sopstvenim kvalitetima i mogućnostima. Srednja varijanta predstavlja idealno rešenje.
