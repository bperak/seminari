Ultraprenosivi računari dizajnirani su da budu što manji i lakši ali ipak dovoljno snažni da mogu da pokrenu većinu poslovnih aplikacija kao što su elektronska pošta, obrada teksta i prezentacije. Namenjeni su ljudima koji mnogo putuju i koji su spremni da se odreknu snage i perifernih dodataka na račun prenosivosti. Ovde spadaju:
Netbukovi predstavljaju relativnu novost na tržištu mobilnih računara. Oni su manji od računara u ultraprenosivoj klasi i znatno su jeftiniji. Imaju prilično ograničenu funkcionalnost i namenjeni su korišćenju Internet aplikacija: od surfovanja do kreiranja i čuvanja dokumenata na uslužnim serverima. Procesori su veoma slabi i koriste malo električne energije, pa je autonomija rada najbolja osobina ovih računara dok su performanse veoma skromne. Ovde spadaju:
U grupu tanki i laki spadaju računari koji mogu da izvrše skoro sve zadatke ako ne u potpunosti onda barem donekle. Ova grupa je najraznovrsnija po pitanju performansi i cena. Oni imaju bolje performanse od računara iz grupe jeftinih ili ultraprenosivih, ali su manji i lakši od računara iz grupe koja predstavlja zamenu za stone računare. Ovde spadaju:
Zamene za stone računare dizajnirane su da budu potpun ekvivalent stonih računara po pitanju procesorske snage i računarskih sposobnosti ali u mobilnom pakovanju. Ujedno, oni predstavljaju najveće laptop računare jer sadrže veći broj komponenata zavidnih karakteristika. Pokreću sve vrste softvera uključujući i najzahtevnije 3 D igre. Nedostatak im je znatno veća cena od stonih računara sličnih performansi. Ovde spadaju:
Intel je ponovo napravio proboj u domenu dizajna višejezgarnih procesora nedavno demonstrirajući potpuno programabilni 48 - jezgarni procesor koji bi trebalo da utre put kompjuterima za obradu velike količine podataka koji će biti sposobni da izvode mnoge operacije koje obavlja čovek. Novi procesor ima 1,3 milijarde tranzistora i naziva se Single-chip Cloud Computer (SCC) i naslednik je Polaris procesora koji je imao 80 jezgara i eksperimentalno je proizveden 2007. godine. Za razliku od Polarisa, SCC je u stanju da pokreće standardni x86 softver koji inače pokreću procesori generacije Pentium i Core. Sam SCC procesor sastoji se od jezgara koja nisu dovoljno snažna da bi pojedinačno bila efikasna, ali u međusobnoj sprezi ispoljavaju velike mogućnosti. Gledano po pojedinačnom jezgru, ono ima snagu Intelovog Atom procesora koji je ugrađen u mnogobrojne netbuk modele prenosivih računara. Očekuje se da će računari sa SCC procesorima biti u stanju da razumeju svet oko njih kao što ga razume i čovek. Oni će moći da čuju i vide a verovatno i govore i rade mnogobrojne stvari koje podsećaju na ljudske aktivnosti izjavio je Justin Rattner, glavni Intelov tehnološki službenik. SCC procesor namenjen je kompanijama koje koriste veliki broj mrežnih računara kako bi u realnom vremenu obradile ogromnu količinu podataka. Jedini otkriveni nedostatak SCC za sada predstavlja to što je većina softvera za obradu podataka i dalje napisana i optimizovana za rad na procesorima sa jednim jezgrom: da bi se procesor kao što je SCC iskoristio u potpunosti softver mora biti u mogućnosti da se izvršava višenitno, paralelno izvršavajući veći broj operacija.
U cilju ohrabrivanja akademskih i poslovnih krugova da počnu da koriste SCC i pišu softver koji je optimizovan za višenitno izvršavanje, Intel planira da pokloni oko 200 SCC računara raznim akademskim krugovima i većim kompanijama. Ujedno, rezultati dobijeni na ovaj način tj. operativnim testiranjem, pomoći će Intelu da dalje dizajnira procesor ali i kompletna računarska rešenja bazirana na SCC procesoru. Intel ohrabruje programere da pišu softver koji će biti u stanju da istovremeno koristi hiljade jezgara Intel je razmišljao i o problemu energetske potrošnje i zagrevanja SCC procesora, pa je implementiran algoritam koji je u stanju da po potrebi uključuje ili isključuje određen broj jezgara, prilagođavajući se trenutnim potrebama posla koji se obavlja. Na taj način jedan SCC čip može da menja potrošnju struje u domenu od 25 do 125 W. Novi procesor moći će da adresira ukupno 64 GB RAM memorije.
