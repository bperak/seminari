Vek istorije Bristola 
U hotelu u Karađorđevoj ulici odsedali su članovi bankarske dinastije Rokfeler, pripadnici britanske kraljevske porodice, šahovski imperator Gari Kasparov, tu je karijeru započeo car narodne muzike Cune Gojković 
Dugo je nosio titulu najmodernijeg beogradskog hotela. Sazidan je 1912. godine u tadašnjem trgovačkom centru oko Male pijace kao primer arhitektonskog preobražaja Beograda iz zaostale orijentalne varoši u modernu prestonicu sa monumentalnim zdanjima. Bio je centar mondenskog života i destinacija na glasu u Kraljevini Srbiji i Jugoslaviji. Ugostio je Rokfelerove, Garija Kasparova, članove britanske kraljevske porodice, diplomate, oficire iz Libije U njemu je karijeru započeo Cune Gojković, Meri Cetinić je početkom osamdesetih pevala na dočeku Nove godine, a najluksuznije odaje danas se koriste za snimanje spotova 
To je samo delić stoletne biografije hotela Bristol u Karađorđevoj ulici. Na rođendanskoj torti biće 100 svećica, zaposleni će ih ugasiti sa željom da 101. rođendan hotel dočeka u novoj odori. Nekadašnji sjaj odavno je izbledeo. Skele i majstori poslednji put su viđeni u hotelu 1977. godine. 
Najveći problemi su stari oluci, krovna konstrukcija i roletne. Doduše, i prvi sprat bi trebalo preurediti jer za razliku od drugog i trećeg, na njemu sobe nisu renovirane kaže Novak Čabarkapa, šef restorana koji duže od dve decenije srdačno dočekuje goste. 
Sinonim za Bristol danas je za mnoge žitelje prestonice vojnosamački deo, nekadašnji stambeni objekat raskošne građevine koji je od 1985. do 1990. godine renoviran i pretvoren u dom mnogih raseljenih vojnih lica. U taj deo zdanja ulazi se iz Hercegovačke ulice i osim jedinstvene fasade, jer je reč o spomeniku kulture, nemaju dodirnih tačaka. 
Bez obzira na to što je hotel izgubio zvezdice, lokacija je i dalje njegova prednost, kao i najjeftinija pivnica u gradu, najpovoljnije cene smeštaja. Kapaciteti, su kaže Čabarkapa, popunjeni oko 70 odsto, a u vreme velikih sajmova u hotelu nema mesta. 
Naši gosti sada su uglavnom prevoznici, vozači autobusa. Ruski oficiri i sportisti takođe su noćili u ovom hotelu. U njemu su godinama živeli libijski studenti medicine kaže Čabarkapa. 
Najpoznatiji gost koji je konačio u luksuznom apartmanu, čije je ime kasnije i poneo, bio je čuveni bankar Dejvid Rokfeler. Dvadesetih godina prošlog veka u hotelu je odseo njegov otac, a 1979, u vreme održavanja Svetskog zasedanja bankara, i Dejvidov sin. Zakupio je čitav drugi sprat. 
Kada je odlazio poklonio je ljudima sa recepcije pozlaćene hemijske olovke sa logom njegove banke priseća se Milenko Mićunović, najstariji recepcionar u Bristolu. 
Rokfelerova svita koristila je i Zlatni apartman od 70 kvadrata, što su i najluksuznije odaje hotela. Opremljene su nameštajem u stilu Luja XVI, a među tabureima i tapaciranim stilskim stolicama i foteljama pažnju privlači kitnjasto ogledalo iz 18. veka. Nameštaj je nekada pripadao Titu. 
Apartman se dugo ne izdaje. Pre desetak godina u njemu je boravio jedan ruski rvač i polomio nogu stolice. Vrednija je bila njena restauracija, nego zakup apartmana. Poslednji put smo ga otvarali za intervju sa ambasadorom Japana, a pre toga u njemu su se snimali spotovi i editorijali za modne časopise kaže Čabarkapa. 
HOTEL UNION TRADICIJA VRHUNSKE USLUGE 
Hotel« Union »lociran je u strogom centru Beograda. Njegov položaj, nedaleko od najzanimljivijih atrakcija srpske prestonice, palate saveznog parlamenta, gradske skupštine, Narodnog pozorišta, Skadarlije i ulice Kneza Mihaila, dobra povezanost sa aerodromom« Nikola Tesla », autobuskom i železničkom stanicom, ljubazno osoblje i visoko profesionalna i kvalitetna usluga, širok asortiman vrhunske hrane i pića po povoljnim cenema i mnoge druge pogodnosti čine ga atraktivnim mestom za boravak. Ovaj ugostiteljski objekat nalazi se u lepom, predratnom zdanju, u petospratnici u Kosovskoj ulici broj 11, a nedavno je kompletno renoviran. Ima ukupno 70 soba, od kojih 22 jednokrevetne i 28 dvokrevetnih, zatim šest apartmana, restoran, banket salu i kazino slot klub. U hotelu postoje različiti servisi, postoji mogućnost korišćenja sefa, usluge vešeraja (pranje i peglanje), besplatna 24 - časovna internet veza u svakoj sobi, faks i fotokopir usluge, a obezbeđen je i besplatan parking u periodu od 21,00 h do 17,00 narednog dana. 
Hotel« Union »je za sada jedini ugostiteljski objekat u Beogradu koji raspolaze sa AED (Automatski eksterni defibrilator) aparatom, kao i osobljem obučenim da ga upotrebi u slučaju da je gostima potrebna pomoć u obnavljanju normalnog srčanog ritma usled iznenadnog srčanog zastoja. Ovakva vrsta reanimacije danas se smatra najefikasnijom i neophodnom u spasavanju ljudskog života do dolaska stručne hitne pomoci. 
Gril restoran R. B. smešten je u okviru Studentskog doma Rifat Burdžević, iznad studentske menze. Ima pristupačan položaj blizu Cvetkove pijace i Sportsko rekreativnog centra Olimp, u mirnom delu Zvezdare. U restoran se može ući iz dvorišta Studentskog doma, ali i iz ulice Milana Rakića. 
U prijatnom ambijentu, posetioci mogu uživati u kuvanim jelima i specijalitetima sa roštilja. Povoljne cene, kvalitetna usluga i ljubazno osoblje, jeste ono što odlikuje ovaj restoran. 
U gril restoranu R. B. mogu se organizovati razne vrste proslava i svečanosti. Prostrana i udobna sala može da primi do 200 gostiju i ljubitelja dobre domaće kuhinje. 
