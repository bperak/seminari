Teleći kare
Potrebno je: - 800 g telećeg karea sa kostima - 4 kašike maslinovog ulja, 400 g povrća po izboru, 300 ml belog vina, kašičica vegete - 1 list lorbera, kašičica senfa (beli luk i ruzmarin po želji) Teleći kare dobro oprati, posoliti, premazati senfom i posuti vegetom.Tako pripremljeno meso staviti da se prži na zagrejanom maslinovom ulju i dobro ispeći sa obe strane sve dok se ne dobije lepa korica. Nakon toga oko karea rasporediti isečeno povrće (šargarepa, krompir, koren celera...), list lorbera, malo ruzmarina i čen belog luka, po želji. Staviti da se peče u rerni na 200 stepeni oko 1 sat i 20 minuta i u toku pečenja prelivati belim vinom. Kada je meso pečeno, iseći ga na komade i poslužiti sa povrćem.
Ćureće grudi sa mozzarelom
Potrebno je: - 400 g ćurećih šnicli od grudi, 300 g tikvica sečenih po dužini, 20 g maslaca, 200 g mozzarele - 2 kašike maslinovog ulja, so, biber, veza peršuna Šnicle zaseći nožem rešetkasto i lagano propržiti na teflonu sa maslacem. Tikvice iseći po dužini i ispeći ih na roštilju pa ih staviti preko šnicli, a na njih kolut mozzarele. Zapeći u rerni samo da se sir malo otopi i ukrasiti sa peršunom i služiti dok je toplo.
Pikantne skuše
Očišćene skuše posoliti vegetom i ostaviti da odstoje. Napraviti fil: senf, iseckani persun i luk izmešati i puniti utrobe riba, položiti ih u pleh zavijene u foliju, preliti sa maslinovim uljem i zapeći u zagrejanoj rerni na jakoj temperaturi. Zatim ih preliti jednim delom belog vina i peći 20 minuta na nižoj temperaturi i postepeno dodavati vino da ostanu softane. Poslužiti ih uz garnirung po izboru i uz čašiču belog vina.
Štrukle od lisnatog testa sa sipkavim sirom
Dobro umutiti jaja pa u njih dodati sir i dve kašike milerama i sve lepo izmešati. Lisnato testo razvući i na svako staviti smesu od sira (tako 4 puta), zatim urolati i stavljati u pleh. Na kraju preliti sve sa mileramom i slatkom pavlakom i staviti da se pece 30 minuta na 220 stepeni. Kad je pečeno ostaviti da malo odstoji i poslužiti.
Od navedenih sastojaka za nadev napraviti ga. Zamesiti testo od svih sastojaka da bude glatko, razvući ga da bude što tanje i nadenuti nadevom i zarolati ga kao rolat i rezati tanjirom na komade širine 5 cm. Poslagat u pleh predhodno pouljen i pobrašnjen i premazati žumancetom i peći oko 25 minuta na 220 stepeni dok ne porastu i dobiju lepu boju. I na kraju užitak je predobar.
