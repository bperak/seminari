Main menu
Search form
Pretraga
O nama
Ko smo?
Moje ime je Ljubomir Aleksić, dipl. maš. inženjer, vlasnik sam porodične firme Ekotraka BP d. o. o. Firma je osnovana 06.05.2005 godine sa sedištem u Beogradu, svrstana je u mala preduzeća. Kao aktivni oficir radio sam u " MMK Bratstvo " - Novi Travnik, fabrici za proizvodnju naoružanja i vojne opreme na radnim mestima programera za NC i CNC mašine i rukovodioca grupe za NC mašine, do 1991. godine.U Tehničkom Opitnom Centru (TOC KoV), vojnoj naučnoistraživačkoj ustanovi za ispitivanje kvaliteta naoružanja i vojne opreme radio sam od 1991 do 2004. godine na radnim mestima istraživača i rukovodioca grupe za marketing.
Kao član radnog tima učestvovao sam u realizaciji projekta uvođenja sistema kvaliteta u TOC-u prema zahtevima standarda JUS ISO 9001 (Ustanova je dobila sertifikat 2001. godine) i resertifikovanju sistema kvaliteta prema zahtevima ISO 9001:2000.
Osposobljenost:
mašinski fakultet u Nišu 1978. godine, škola za strane jezike - engleski jezik 1987. godine, kurs za proveravača sistema kvaliteta 2001. godine specijalizaciju za menadžera prodaje na FON-u (Fakultet Organizacionih Nauka) - Beograd.2004.god Europian Computer Driving Licence ECDL, novembar 2004. god.
Odlikovanja:
ORDEN zasluga u oblastima odbrane i bezbednosti III predsednika SRJ za uzorno, hrabro, odlučno i izuzetno uspešno izvršavanje zadataka u odbrani i bezbednosti otadžbinev ukaz broj 1 / 2 - 01 - 0004 / 2001 - 4 od 16. juna 2001. godine.
POHVALA za postignute rezultate u izgradnji i jačanju borbene gotovosti Vojske Jugoslavije, Pomoćnika načelnika ŠTABA VRHOVNE KOMANDE za KoV od 16. juna 1999. godine
Kako smo počeli?
U okviru projekta za prekvalifikaciju viška vojnog kadra za civilna zanimanja (PRISMA) bio sam jedan od autora Biznis plana Papirna lepljiva traka za zatvaranje kartonske transportne ambalaže završnog rada na Fakultetu Organizacionih Nauka (FON) u Beogradu 2004 godine.
Tržištu Srbije nudimo vrhunske proizvode za zaštitu i očuvanje fizičkih svojstava robe u transportnim pakovanjima tokom manipulacije, skladištenja ili transporta do krajnjeg potrošača po pristupačnoj ceni. Ekološki su podobni i nakon upotrebe mogu se jednostavno reciklirati ili razgraditi prirodnim putem.
Radi se o novim proizvodima na našem tržištu koji su u većini slučajeva nepoznati potencijalnim korisnicima. Dugogodišnje učešće na prestižnom sajmu pakovanja PACKTECH EXPO BALKAN u organizaciji firme A L EXPO pokazalo se kao najbolji način za promociju novih proizvoda.
Raspolažemo znanjem i velikim iskustvom u oblasti završnog dela procesa proizvodnje pakovanje i zaštitu proizvoda od oštećenja tokom skladištenja ili transporta do krajnjeg korisnika.
Biće nam zadovoljstvo da vam sami ili u saradnji sa ino-partnerima predložimo optimalne opcije kako da fizička svojstva vaših proizvoda budu sačuvana od mehaničkih oštećenja, štetnih uticaja vlage, kontaminacije,... Time će te obezbediti da vaši proizvodi do krajnjeg potrošača stignu u stanju u kojem su bili neposredno nakon proizvodnje.
Reference?
Lista kupaca proizvoda iz naše ponude je impresivna.
Ističemo renomiranu firma Frikom a. d. Beograd koja je među prvima prepoznala pogodnosti korišćenja papirnih ekotraka i uređaja za njihovo apliciranje. Naš poslovni partner su od 2006 godine.
