Nakon što ste odlučili kako će se zvati Vaš sajt, prateći naša uputstva o izboru domena, izboru hosting paketa možete krenuti sa planiranjem Vašeg sajta. Planiranje web sajta je svakako najvažniji deo u procesu njegove izrade. Bitno je da znate šta želite da prikažete posetiocima, kako internet funkcioniše i da imate realna očekivanja o tome kako Vaš sajt može da izgleda. U ovom tekstu ćemo naglasiti šta bi trebalo i šta ne bi trebalo da radite prilikom izrade web sajta.
Prva stvar kod koje većina pravi grešku jeste da ne planiraju uopšte web sajt. Pre nego što počnete stavite na papir odgovore na pitanja: Kako želim da izgleda moj sajt? Kome je namenjen? Koje su ključne reči i pojmovi koje najbolje opisuju sajt? Da li je sajt edukativan? Kako treba biti dizajniran? Da li ce biti interaktivan ili ne?
Ako nemate jasan plan biće Vam potrebno mnogo više vremena da ostvarite Vaše ciljeve kao i da obezbedite posetiocima ono što žele da nadju. Kada krenete da radite sajt, radite stranu za stranu posebno i dok ne završite svaku kompletno nemojte prelazite na sledeću. Ovo važi kako za obične (HTML) prezentacije tako i za blogove i ostala CMS rešenja. Vaš sajt može biti prezentacija, lična ili poslovna, blog ili forum, kao i neka internet prodavnica.
Sadrzaj i struktura sajta
Kada pocinjete sajt morate imati u vidu na koji nacin ce biti rasporedjen sadrzaj (teks, slike, video). Primera radi vi zelite da napravite statican sajt u HTML-u koji ce biti vasa internet prezentacija. Verovatno najvazniji deo planiranja sajta je struktura sajta odnosno kako cete rasporediti sadrzaj u logicke jedinice (Pocetna strana, ostale stranie, Meni, linkovi, slike, video materijal i dr.).
Prikaz planiranja sajta firme koja se bavi hostingom, web dizajnom i ostalim uslugama
Navigacija
Moderni websajt sada podrazumeva prisustvo mnogo veb aplikacija kao sto su Facebook, Youtube, Google maps itd. Ali kako Vas sajt postaje slozeniji postaje jako bitna organizacija i navigacija sajta kako bi se Vasi posetioci lakse snalazili na njemu. Svrha navigacije je da Vasi posetioci mogu da nadju ono sto zele i to veoma brzo.
Dobro i precizno organizujte Vas sajt u vidu glavnog menija i primarnih linkova do strana, pod-navigacije kao i mogucnost pretrazivanja ukoliko Vas sajt ima forum ili blog.
Dizajn
Prvi pogled na Vas sajt kao celinu je veoma bitan. Posetioci ce u prvih 15 sekundi vizuelno procenjivati Vas sajt na osnovu same strukture, boja, oblika i ukoliko im on izgleda konfuzno i neatraktivno nece procitati nijednu jedinu rec. Vecina ljudi gresi misleci da je dizajn prvi korak u pravljenju sajta, jer ne mozete razmisljati o dizajnu, dok neznate sta dizajnirate. Razmisljanje o sadrzaju i strukturi sajta je uvek na prvom mestu.
Definitivno, najbolja solucija je da počnete sajt sa nekoliko strana a kasnije da krenete sa dodavanjem i ostalih kako bi što pre bili online. Ukoliko krenete sa mnogo strana odjednom izgubićete dragoceno vreme. Nijedan sajt nije u potpunosti završen i uvek je poželjno dodavanje novog sadržaja i ažuriranje postojećeg kako bi ste se najbolje moguće pozicionirali na pretraživačima. Ukoliko imate sajt sa puno strana vrednih i korisnih informacija to je upravo ono što vole i posetioci i pretraživači.Imajte na umu da pored dobro optimizovanog sajta za pretraživače pre svega sadržaj stvarate za ljude tj. vaše posetioce.
