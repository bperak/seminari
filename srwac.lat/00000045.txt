U periodu od 26.02.2009. god. do 01.03.2009. god., na Beogradskom sajmu, održan je Međunarodni sajam turizma. Na sajmu se predstavilo preko 800 izlagača iz Srbije, regiona (Crna Gora, Hrvatska, Makedonija, Grčka, Slovenija, Bugarska...), ali i iz drugih delova sveta (Egipat, Austrija, Indonezija, Tunis, Brazil, Libija...). 
Na sajmu je svoj štand, u okviru jugozapadne regije Srbije, imao i Turističko sportski centar " Zlatar ", iz Nove Varoši, a u saradnji sa njim, predstavljen je i Specijalni rezervat prirode " Uvac ". Prevashodno za potrebe ovog sajma, u kooperaciji TSC " Zlatar " i Rezervat Uvac d. o. o. urađena je i prigodna brošura koja je odštampana u tiražu od 5000 primeraka i koja je bila veoma " tražena " na sajmu. Štampanje brošure su finansirali TSC " Zlatar " i sledeći inostrani donatori: BVCF (Black Vulture Conservation Foundation), AECID (Španska agencija za međunarodnu saradnju) i FZS (Frankfurt zoological society). Hvala mnogo 
Takođe, na velikom i izuzetno posećenom štandu Turističke organizacije Srbije, svoj kutak je imao i SRP " Uvac ". I ovo svakako doprinosi opšte prihvaćenom mišljenju da je područje SRP " Uvac " jedna od najatraktivnijih turističkih destinacija u Srbiji 
Slike istaknute na štandovima na kojima smo bili zastupljeni su govorile više od reči 
Važno je istaći da su " naše " štandove posetili mnogobrojni turistički radnici, ljubitelji prirode iz Srbije i okruženja, novinari, fotografi, privrednici... Uspostavljeni su brojni kontakti što će sve rezultirati većom posetom rezervatu (ali kontrolisanom), većim finansijskim efektima za staraoca a samim tim i boljom zaštitom i unapređenjem zaštićenog područja. 
