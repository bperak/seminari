USKORO
Meta
Vi, kao da ste na vreme razmišljali o ovom periodu, dobro se pripremili i organizovali i sada možete lagano da privodite poslove iz ove godine kraju. Ovaj mesec Vam donosi jedan veoma lep i prijatan mesec na poslu, koji Vas neće puno opterećivati. Komunikacija jeste u ovom periodu Vaša Ahilova peta, tako da se čuvajte impulsivnosti i nesmotrenih izjava. Naučite da dobro promislite pre nego što nešto kažete, naročito pred osobama na poslu koje su već odavno u rivalskom odnosu prema Vama. Ovog meseca postoji opasnost da budete previše brzi u svojim izjavama, malo ste nervozniji nego inače i ukoliko ne uspete da sebe iskontrolišete kraj meseca na poslu Vam može zaista zagorčati celu ovu godinu. Period od 10. do 22. decembra veoma izazovan za Vas. Bićete jako raspoloženi za akciju, vrlo odlučni, ali koliko god da Vas ponese ovaj impuls, akciju ostavite za neki drugi put. Situacija Vam ne ide na ruku i trebaće da prođe još dosta vremena kako bi se ovo razrešilo. Budite svoji, pratite svoj put, ali ne zaboravite da na tom putu morate pratiti znakove i okolnosti. Ovo nije povoljan period za neku radikalnu odluku, ma koliko Vi to želeli baš sada da učinite. Poslovno nezadovoljstvo možete rešiti i tako što ćete sve ono što ste do sada naučili, sve one forme koje ste do sada koristili, zadržati i osmisliti na jedan potpuno nov način, jer od Vas se to u ovom trenutku i očekuje. Povećana kreativnost tokom ovog meseca ukoliko nađe kanal kroz postojeće strukture na poslu i ukoliko joj omogućite da nesmetano teče kroz ono što nazivate svakodnevnom rutinom, smanjiće nezadovoljstvo, a Vi ćete biti zadovoljni sobom. Rezultata, nažalost još neće biti, a sam kraj meseca, tačnije poslednja nedelja decembra Vas na neki način stavlja u mat poziciju kad je Vaš posao u pitanju. Ovo se može odnositi pre svega na Vašu finansijsku situaciju, i nemogućnost da to sada rešite će Vas izluđivati. Strpite se i sačekajte, ne ulazite direktno u konflikt, tražite alternativna rešenja i situacija će leći na svoje. Ali, generalno, ne očekujte previše.
Slobodni:
Ovog meseca bićete veoma aktivni čak može se reći i hiperaktivni kada je u pitanju zabava i provod. Višak energije možete ovog meseca preko ovog polja jako lepo kanalisati, naravno ako nađete osobe iz okruženja koje će imati isto toliko snage i energije da Vas prate. Potreba za uzbuđenjima, teraće Vas sa mesta na mesto, kao da nigde nećete moći da se skrasite. Bićete skloni problematičnijem ponašanju, Vaša deviza će biti što luđe to bolje, a opasnost da preterate i da završite posle svih Vaših akcija jednim padom energije, postoji tokom druge i treće nedelje decembra. Ovako avanturistički raspoloženi, pre ćete sa svojom ogromnom, pa i nervoznom energijom tokom ovog meseca, privlačiti osobe sličnog temperamenta. Veza i romantična osećanja sačekaće neki drugi mesec i neku bolju priliku.
Zauzeti:
Slično raspoloženje kao što je to kod slobodnih Lavova. S tim što ćete Vi biti iziritirani partnerovim ponašanjem i moguće je da ćete pronaći ventil što dalje od kuće i od partnera. Ovo je sigurno bolje, mada ne rešava situaciju u kojoj ste se našli. Partner je i dalje nezadovoljan, napetost se sve više pojačava i pre nego što sebe zavarate da je sve u redu, jer sam početak meseca, gotovo do sredine decembra, donosi jedan lep i miran period. Izgledaće kao da se situacija smirila i da veza može da se nastavi svojim uobičajenim tokom. Nažalost, period od sredine decembra će Vas trgnuti iz te jedne uljuljkane situacije i tada ćete shvatiti da je jaz mnogo dublji, čak dublji nego što je bio i bićete svesni da Vaša veza ipak zahteva bitne promene ne bi li se nastavila. Biće Vam sasvim jasno da način na koji se do sada odvijala Vaša veza neće moći da se nastavi i da će svi pokušaji da se veza vrati u stare tokove samo pogoršati inače tešku situaciju.
