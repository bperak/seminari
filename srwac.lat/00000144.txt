Naši sertifikati 
Naši prijatelji 
Mikoplazma je veoma česta polno prenosiva bolest ili urinarna infekcija uzrokovana mikrorganizmima koji imaju osobine bakterija i nastanjuju se u uretri ili reproduktivnom sistemu. 
Mikoplazma je zapravo grupa bakterija koja uključuje više od 70 različitih vrsta. Mycoplasma hominis, mycoplasma pneumoniae, mycoplasma genitalium i ureaplasma ureticulum, su samo neke čije je prisustvo u čovekom organizmu utvrđeno, a za koje je sa sigurnošću utvrđeno da izazivaju bolesti i infekcije kod čoveka. 
Mikoplazma simptomi 
Prisustvo mikoplazme obično nema simptoma. Ali vremenom, usled povećanja njihovog broja i / ili oslabljenja imunog sistema, ona može da izazove određene infekcije. 
Test na mikoplazmu 
Postoje tri metode koje se najčešće koriste kada je u pitanju mikoplazma testiranje, a to su: 
PCR test 
Bojenje DNK 
Izolacija kulture 
Preporučeno je da se koristi kombinacija ovih metoda kako bi se utvrdilo da li je uzorak čist ili sadrži mikoplazmu, s obzirom da vrste mikoplazme za koje se ne može uzgajati kultura u epruveti (npr. mycoplasma genitalium), mogu biti detektovane, uz pomoć bojenja DNK i PCR metode. Ovaj test možete uraditi u Institutu za javno zdravlje Kragujevac. 
Lečenje mikoplazme 
Mikoplazma genitalium se obično leči kao nespecifični uretritis ili bakterijska vaginoza, s obzirom da je direktnu dijagnozu infekcije bakterijom veoma teško postaviti. U oba slučaja, infekcija se leči antibioticima, a i partner se mora lečiti istovremeno. 
Azitromicin je efikasniji protiv mikoplazme od ostalih antibiotika koji se obično koriste za lečenje uretritisa. Druga istraživanja sugerišu da su višednevne doze efikasnije od jedne doze. Desetodnevno lečenje moksifloksacinom (moxifloxacin), može biti dobra opcija za one čije telo ne reaguje na azitromicin zbog otpornosti na antibiotike. 
Kada je u pitanju mycoplasma hominis, izvesni antibiotici, kao što su tetraciklin i eritromicin se često koriste za lečenje infekcije. 
Moguće posledice mikoplazme ako se ne leči 
Mikoplazma genitalium se povezuje sa zapaljenjima male karlice kod žena. Takođe je povezana sa endometritisom (infekcija zapaljenja sluzokože materice) i prevremenim porođajem. S obzirom na to, dugoročne posledice infekcije mikoplazmom izgledaju slične posledicama gonoreje i hlamidije. Ovo nije iznenađujuće, s obzirom da su im rani simptomi takođe veoma slični. 
Prevencija 
Konstantna upotreba kondoma prepolovila rizik od infekcije, u odnosu na osobe koje nikada nisu koristile kondom. Čak iako se na kraju ispostavi da kondomi nisu potpuno efikasni u sprečavanju mikoplazme, njihovo korišćenje je i dalja odlična ideja, jer pružaju efikasnu zaštitu od drugih veoma raširenih polnih bolesti, kao što su gonoreja i hlamidija. 
Brinemo o vašem zdravlju 
