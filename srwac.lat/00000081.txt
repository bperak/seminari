Program Radio Pozarevca 
Na našem programu 
Arhiva vesti 
Statistika 
Posetioci: 1444180 
PD TE KO Kostolac: Ove godine realizacija kredita 
Ponedeljak, 9. april Nastavak revitalizacije bloka B2 u visini od 64.660.000 dolara realizovaće se u celosti od strane PD TE KO " Kostolac i podrazumeva rekonstrukciju kotla, parovoda, elektronapajanja, elektrofiltera, merenja, upravljanja i regulacije, izradu glavnog projekta, turbinski deo je urađen u 2010. godini.Drugi projekat je izgradnja sistema za odsumporavanje. Vrednost izgradnje postrojenja za odsumporavanje dimnih gasova u Termoelektrani za blokove B1 i B2 iznose 130.500.000 dolara. Kineski obim poslova obuhvata projektovanje, izrada delova i isporuka, demontaža i montaža, građevinski radovi i puštanje u rad postrojenja u visini od 130 500 000 dolara. To znači da će u okviru radova biti izgradnja sledećih sistema: sistem dimnog gasa - kanali, ventilatori, pripadajuća oprema - abzorberi za svaki blok po jedan sa pripadajućom opremom, sistem odvodnjavanja gipsa 1. i 2. stepena sa pripadajućom opremom, sistem otpadne vode sa pripadajućom opremom, sistem istovara krečnjaka, sistem obrade i pripreme krečnjaka sa mlinovima i pratećom opremom, sistem procesne vode, sitem za pražnjenje, izgradnja novog dimnjaka, elektro oprema i oprema za merenje, regulaciju i upravljanje, trakasti transporter za gips do deponije gipsa i izrada glavnog projekta. Kada se radi o deponiji gipsa od projektovanje, izrada delova i isporuka, montaža, građevinski radovi i puštanje u rad, čija je vrednost 10.000.000 dolara, nije u obimu kineskog kredita i realizovaće se iz sredstava PD TE - KO Kostolac. 
Smederevo: Razvoj okruzenja naklonjenog filmu 
Ponedeljak, 9. april U Regionalnom centru za profesionani razvoj zaposlenih u obrazovanju u Smederevu danas se održava skup na kome će se dati zaključak radne sesije na kojoj učestvuju predstavnici opština i gradskih uprava iz Smedereva, Pančeva, Valjeva, Kragujevca i Topole na standardizaciji i uvodjenju procedura i pravila u cilju razvoja poslovnog okruženja naklonjenog filmu. Skup se organizuje u okviru projekta Razvoj poslovnog okruženja naklonjenog filmu finansiranog od strane Evropske unije kroz program RSEDP2, a koji sprovodi Srpska filmska asocijacija u partnerstvu sa SIEPA-om i NALED-om. Cilj projekta je da kroz saradnju privatnog i javnog sektora Srbija učini privlačnom i profesionalnom destinacijom za međunarodne filmske projekte čime bi se iskoristio potencijal za investicije i izvoz usluga i omogućilo zaposlenje više hiljada ljudi kako iz filmskog sektora tako i iz brojnih drugih grana privrede koje su indirektno kao dobavljači uključene u ovakve projekte. 
Ponedeljak, 9. april U Svečanoj Sali Gradskog zdanja održaće se prijem za članove Kulturno umetničkog društva Vuk Karadžić iz Trsta. Ovom društvu grad Požarevac je obezbedio narodne nošnje u kojima će njegovi članovi ubuduće nastupati. 
