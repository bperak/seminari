Destinacija Republika Malta je mala i gusto naseljena ostrvska zemlja koju sačinjava arhipelag u sredini Sredozemnog mora. Osvajali su je Feničani, Rimljani, Arapi, Francuzi, ali najdublji pečat ostavili su Britanci. Zvanični jezici su malteški i engleski, vozi se levom stranom, novine se štampaju na engleskom, čak je i omiljeni doručak engleski. Sa vrlo prijatnom klimom, privlačno je mesto za boravak i učenje jezika tokom cele godine. Glavni grad je Valeta. 
Vreme na Malti 
Danas 
24. jul 2013. 
EEC škola se nalazi u Slimi, u oblasti Kappara. Velika je, izrađena u mermeru, i sa puno svetlih i prostranih učionica. Nedeljno nastavu pohađa oko 100 studenata, a u toku leta taj broj dostiže i 150. Centar za jezike je na samo dvadesetak minuta od plaže. U njegovoj blizini su veliki šoping i rekreativni centar. 
Program Detalji o programu: kursevi traju od ponedeljka do petka, grupni kurs se sastoji od 4 časa dnevno koji se održavaju u prepodnevnim časovima. Nakon ručka počinje program sa aktivnostima, izletima, odlascima na plažu Dužina trajanja programa: kamp je organizovan od sredine juna do sredine avgusta, polaznici sami biraju broj nedelja koji žele da borave u njemu. 
Smeštaj Smeštaj: 
smeštaj u porodici, 
smeštaj u rezidenciji. 
Rezidencija Sundown Court se nalazi u neposrednoj blizini škole. Apartmani (24 m2) su moderno opremljeni, imaju kupatilo i kuhinju, telefon, balkon ili terasu, sef (uz doplatu). Apartmani su 1 / 2 ili 1 / 4. U okviru rezidencije su restoran, snek bar, internet konekcija, parking, dva bazena, teniski tereni, velika terasa za sunčanje, besplatan šatl do Slime. Ishrana je na bazi punog pansiona. Porodice koje dugi niz godina sarađuju sa školom su pažljivo birane i nalaze se blizu škole. Prednost smeštaja u porodicama je komunikacija sa lokalnim stanovništvom. Smeštaj je u jednokrevetnoj ili višekrevetnoj sobi, na bazi punog pansiona. Adresu i ostale detalje vezane za porodicu, kandidat dobija nakon potvrde rezervacije od strane škole. 
