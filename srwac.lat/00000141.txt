Konferencije 2012
Koliko demografski trendovi diktiraju smanjenje broja učenika i škola u Srbiji? Kako pod uticajem sve manjeg broja učenika i istog broja nastavnika i profesora učiniti obrazovni sistem ekonomski održivim? Kako racionalno iskoristiti višak prostora u objektima u okviru državnog obrazovnog sistema nastao zbog smanjenja broja učenika? Koji modeli javno-privatnog partnerstva mogu biti primenjeni kada je reč o racionalnom korišćenju školskog sistema sportske infrastrukture i koja je uloga privatnih obrazovnih sistema u tom procesu? Kako demografski trendovi utiču na školski sistem u unutrašnjosti Srbije i kako primena savremenih tehnologija može pomoći da se smanje troškovi nastave? Kako privatni obrazovni sistemi profilišu akreditovane nastavne programe i broj zaposlenih, i može li se u državnom obrazovnom sistemu primeniti nešto od pozitivinih iskustava u ovoj oblasti?
Kako demografski trendovi utiču na ekonomsku održivost zdravstvenog sistema Srbije? Koliko povećanje prosečne starosti stanovništva u Srbiji podiže troškove zdravstvenog sistema i kako će se ovi trendovi manifestovati u godinama koje dolaze? Koja je uloga privatnih zdravstvenih sistema i farmaceutske industrije u ublažavanju negativnih demografskih efekata na kapacitet državnog zdravstvenog sistema da pruži adekvatnu negu sve većem broju korisnika? Koja je uloga inovativnih lekova u procesu efikasnijeg i bržeg lečenja, a samim tim i smanjenju troškova zdravstvenog sistema? Koje su razmere kadrovskog deficita i koji profili specijalizacije su najpotrebniji u zdravstvenom sistemu? Kako naći model koji ce obezbediti ekonomski održiv izvor prihoda iz privrede za zdravstveni sistem, posebno u svetlu demografskih trendova smanjenja broja radno sposobnih i povećanju broja izdržavanih ili neaktivnih lica?
Da li su postojeće cene centralnog grejanja ekonomski održive i na koji način ugrožavaju ekonomski razvoj privrede u celini? Da li privreda i građani mogu da plate postojeće cene centralnog grejanja na gas i mazut? Da li je po Ustavu Srbije moguće obavezati bilo koga da mora da plaća uslugu centralnog grejanja, čak i ako ne želi da je koristi? Može li se desiti da zbog postojećih cena i nemogućnosti građana i privrede da se odjave sa sistema centralnog grejanja, dođe do bankrotstva velikog broja domaćinstava i preduzeća u Srbiji? Da li elektroenergetski sistem može da podnese masovni prelazak građana na grejanje na struju? Da li su investicije u elektroenergetski sistem suštinski preduslov za energetsku održivost Srbije kao države? Da li je gasifikacija Srbije ekonomski održiva ili predstavlja model po kome se veliki deo privrede i građana uvodi u dug prema isporučiocima mazuta i gasa koji nikada neće moći da plate? Zašto Srbija investira ogroman novac u gasifikaciju, a ne investira praktično ništa u domaće energetske izvore poput biomase ili spaljivanja nereciklabilnog otpada?
Koliko je dugoročno održiv model finansiranja infrastrukturnih projekata kroz kreditno zaduživanje, posebno u svetlu visoke zaduženosti Srbije? Da li je javno-privatno partnerstvo najbolji način da se obezbedi ekonomski održiv model investicija u različite infrastrukturne projekte? Kako se modeli ovakvih investicija u sektoru komunalnih usluga realizuju u razvijenim ekonomijama? Kako obezbediti kredibilan sistem kontrole koji bi sprečio zloupotrebe procesa javno-privatnog partnerstva? Kako se proces javno-privatnog partnerstva može iskoristiti kao oruđe unapredenja ravnomernog regionalnog razvoja Srbije? Da li će pozitivna primena javno-privatnog partnerstva unaprediti investicionu privlačnost Srbije?
Zašto je javno-privatno partnerstvo jedan od glavnih modela finansiranja gradnje sportskih objekata u razvijenom svetu? Zašto čak ni u najrazvijenijim državama sveta ne postoji sport koji je dovoljno isplativ da može da finansira stadione i sportske arene samo od prihoda vezanih za sportske događaje? Da li je gradnja multifunkcionalnih sportskih objekata jedan od načina da se privuku novi investitori u sektor maloprodaje i tako snize cene velikog broja proizvoda i usluga u Srbiji? Da li je investiranje državnog novca u rekonstrukciju sportskih objekata bez ikakve druge svrhe ekonomski održivo u svetlu krize javnih finansija u Evropi? Treba li država da investira novac u komercijalne sportove ili treba da kroz model javno-privatnog partnerstva stvori okvir za privatne investicije?
Da li je sistem javnih finansija Srbije održiv ukoliko plaćanje poreza i doprinosa na zarade zaposlenih bude i dalje stvar lične savesti poslodavaca, a ne ozbiljnog zakonskog sistema države? Hoće li zdravstveni sistem i sistem penzionih i socijalnih davanja biti prvi elementi državnog sistema Srbije koji će biti ugroženi fiskalnom nedisciplinom? Zašto vlast u Srbiji subvencioniše i nagrađuje povlasticama privredne subjekte i građane koji ne plaćaju redovno svoje obaveze, dok nema nikakvih ozbiljnih subvencija za privredne subjekte i građane koji redovno plaćaju sve svoje zakonske obaveze? Kako siva ekonomija utiče na održivost sistema javnih finansija i na koji način ugrožava onaj deo zaposlenih koji rade legalno? Koliko dugo će Srbija imati dovoljno novca da servisira svoje budžetske obaveze ukoliko se nastavi sa postojećim trendovima poreske evazije?
Da li je postojeći sistem socijalnih davanja dugoročno održiv i koji broj korisnika može biti ponovo uključen u sistem privređivanja? Zašto je trend prevremenog penzionisanja ekonomski neodrživ i zašto država ozbiljnije ne investira u zapošljavanje ljudi koji su u poznim godinama, ali su još mladi za panziju? Da li država treba da stimuliše zapošljavanje u marginalnim društvenim grupama na tržištu rada ili da pozitivno diskriminiše proizvode kompanija iz sektora socijalnog preduzetništva u procesu javnih nabavki? Da li bez adekvatnog sistema uključenja marginalnih grupa na tržište rada ima dugoročno održivog sistema socijalnih davanja, i može li se desiti da zbog nepostojanja državne strategije, zbog neodrživosti socijalnih budžeta, bez primanja ostane i onaj deo korisnika koji ne može da radi? Da li je cena pozitivnih poreskih stimulacija za preduzeća socijalnog preduzetništva niža od cene plaćanja socijalnih davanja ili penzija ljudima koji i dalje mogu da rade i privređuju?
Koja je uloga globalnog rasta cena sirovina na tržištu poljoprivrednih proizvoda u procesu dugoročnog ekonomskog razvoja Srbije? Hoće li poljoprivreda postati ozbiljan generator prihoda za ekonomiju ili faktor rasta cena i inflacije u Srbiji? Kako stvoriti investicioni okvir za tehnološko unapređenje poljoprivredne proizvodnje u Srbiji i podizanje nivoa prihoda po tom osnovu? Kako rast cena sirovina utiče na konditorsku industriju i proizvoda sokova i može li se očekivati ozbiljan rast cena u ovoj oblasti? Da li je globalni trend rasta cena poljoprivrednih proizvoda jedan od retkih mogućnosti za generisanje ozbiljnih izvoznih prihoda i kako država može da pomogne u tom procesu? Koji je realan nivo državnih subvencija u poljoprivredi koji može da se projektuje u svetlu globalne i lokalne ekonomske recesije?
Kako u razvijenom svetu države pozitivno diskriminišu ekonomsku primenu reciklata u različitim segmentima ekonomije? Zašto domaće kompanije koje plasiraju proizvode od reciklata na tržištu Srbije, često lakše nalaze tržište van zemlje? Koja je uloga reciklažne industrije u obezbeđivanju sirovine za masovnu proizvodnju proizvoda od reciklata, i koje vrste proizvoda od reciklata iz Srbije već danas nalaze mesto na najzahtevnijim evropskim i svetskim tržištima? Koji modeli primene reciklata postoje u putnoj infrastrukturi, građevinarstvu, sportskoj infrastrukturi ili prehrambenoj industriji? Koji su problemi u primeni seta ekoloških zakona u oblasti reciklaže ambalažnog otpada i koji je uticaj ekonomske krize u ovom procesu?
Kako profilisati ponudu domaće turističke industrije tako da generiše veći priliv po osnovu stranih posetilaca? Zašto su neki turistički centri napredovali, a neki nazadovali nakon vizne liberalizacije? Da li veliki strani turoperatori na tržištu Srbije mogu biti faktor razvoja domaće industrije turizma, a ne samo faktor unapeđenja kvaliteta usluga vezanih za putovanja van Srbije? Koliko građani Srbije potroše na turisticka putovanja u inostranstvu i koji je udeo te potrošnje u ukupnom spoljnotrgovinskom deficitu Srbije? Koji model poreske i fiskalne politike može biti primenjiv u procesu privlačenja investicija u turističke destinacije u Srbiji i koja je uloga javno-privatnog partnerstva u tom procesu? Koja je uloga ozbiljnog ulaganja u industriju zabavnih i akva parkova u gradovima širom Srbije na unapređenje nivoa prihoda od turizma?
Da li investicije u akva parkove predstavljaju model razvoja turističke industrije malih gradova u Srbiji? Zašto je industrija zabavnih parkova jedan od najuspešnijih modela razvoja turističke ponude zemalja koje nemaju more ili neke druge prirodne atrakcije? Koji modeli zabavnih parkova, igraonica i drugih zabavnih centara pokazuju najbolje rezultate poslovanja u Srbiji? Koje su specifičnosti tržišta Srbije kada je reč o investicijama u zabavne sadržaje? Koja je uloga industrije zabave koja uključuje životinjski svet, u unapređenju turističke ponude gradova Evrope, i koji investicioni modeli su se pokazali najpraktičnijim i najisplativijim? Koja je uloga proizvođača opreme za zabavne centre i akva parkove u jačanju kapaciteta ekonomije zabave i koji broj radnih mesta je moguće kreirati u ovoj oblasti?
Koja je uloga naprednih tehnologija filmske industrije u razvoju zabavnih parkova i centara u svetu? Da li je nove 3 D ili 6 D tehnologije filmske industrije vraćaju ljude u bioskope, i koji su rezultati operatora zabavnih centara koji uključuju napredne bioskope u Beogradu? Kako nove 6 D tehnologije filmske industrije postaju ozbiljan generator prihoda ne samo u bioskopima, već i u zabavnim parkovima i zoo vrtovima širom sveta? Da li bioskopi u Srbiji propadaju ili propadaju samo oni bioskopi koji ne prate tehnološki razvoj? Koji godišnji prihod generiše industrija naprednih bioskopa u Srbiji, i koliko savremena tehnologija filmske industrije obesmišljava pirateriju u ovoj oblasti? Koji prihod generišu prateći sadržaji u industriji naprednih bioskopa?
Kako kriza javnog duga utiče na stabilnost privatnih penzionih sistema i sistema životnog osiguranja? Koliko je investiranje u državne obveznice različitih država Evrope postalo faktor rizika za privatne penzione sisteme i sisteme životnog osiguranja? Koje mehanizme zaštite primenjuju privatni penzioni sistemi i sistemi životnog osiguranja, a koje Narodna banka Srbije, i kako sprečiti prelivanje negativnih efekata krize u evrozoni na sistem privatnih penzija i životnog osiguranja u Srbiji? Kako kriza na tržištu nekretnina u Srbiji utiče na poslovanje kompanija iz sektora životnog osiguranja i privatnog penzionog osiguranja? Ima li održive reforme državnog penzionog sistema bez održivog sistema privatnih penzija i životnog osiguranja? U kojoj meri država svojim merama može podržati razvoj ovog sektora u periodu krize i zašto je važno da postojeći državni penzioni sistem ima alternativu koja je ekonomski održiva?
Da li je reforma poreskog sistema jedan od preduslova za održiv sistem socijalnih davanja, i ima li održivog penzionog sistema bez ozbiljnog rasta naplate poreza? Da li je poreska evazija u oblasti sive ekonomije vođenje socijalne politike ili urušavanje finansijske baze za postojeći sistem socijalnih davanja? Koja je uloga poslovnih banaka, a koja Poreske uprave u procesu naplate poreza i doprinosa na zarade? Da li je postojeći nivo nameta na zarade ekonomski održiv, i da li stimuliše rad na crno? Koja je uloga programa novog zapošljavanja marginalnih društvenih grupa i može li sektor socijalnog preduzetništva biti prepreka za prevremeno penzionisanje velikog broja ljudi u pedesetim godinama života? Koje mere poreske politike u procesu zapošljavanja marginalnih društvenih grupa mogu biti primenjene kako bi se obezbedila tržišna održivost kompanija koje zapošljavaju osobe starije od pedeset godina?
Koji je realni nivo izdataka koje kompanije u Srbiji plaćaju, pored osnovnog poreza? Da li realni sektor privrede kroz parafiskalne namete plaća cenu nekontrolisane potrošnje u državnoj upravi, lokalnoj samoupravi i javnim preduzećima? Kako se uticaj parafiskalnim nameta konvertuje u rast nezaposlenosti u Srbiji? Da li reforma poreskog sistema treba da reguliše pitanje parafiskalnih nameta ili odluke o lokalnim taksama treba da ostanu u nadležnosti lokalnih samouprava? Kako parafiskalni nameti utiču na priliv stranih investicija i da li su strani investitori koji već posluju na tržištu diskriminisani u odnosu na investitore kojima država subvencijama plaća otvaranje novih radnih mesta u Srbiji? Da li parafiskalni nameti stvaraju nemoguće uslove za poslovanje u kome je bez državnih subvencija ili neke vrste državne podrške, nemoguć opstanak na tržištu? Koja je veza između parafiskalnih nameta iprocesa usaglašavanja zakonodavstva Srbije sa EU?
Može li zakon o javno-privatnom partnerstvu biti primenjen tako da otvori novi investicioni ciklus na tržištu nekretnina u Srbiji? Koji problemi postoje u praksi kada je reč o postojećim investicijama u stanogradnju, poslovni prostor ili komercijalne objekte? Kako postojeći problemi na tržištu nekretnina utiču na mogućnost daljih investicija u tržište nekretnina Srbije, kao i na potencijalne projekte javno-privatnog partnerstva? Kako je moguće obezbediti predvidiv investicioni i zakonski okvir i koja je struktura troškova koja stoji iza postojećih cena na tržištu nekretnina? Koliko na ukupnu cenu utiče veliki broj saglasnosti i dozvola, kao i neoročen termin izdavanja dozvola? Da li bi pojednostavljenje i ubrzanje procesa izdavanja dozvola omogućilo ekonomski održivo investiranje i realni nivo cena na tržištu nekretnina u Srbiji?
Da li je postojeće radno zakonodavstvo uspelo da zaštiti interese zaposlenih ili je jedan od generatora rada na crno i poreske evazije? Da li je postojeće stanje u privredi rezultat emitovanih prava zaposlenih koja u praksi ne važe u realnom delu privrede, već samo u državnim i javnim preduzećima, i koja je cena koju plaća državni budžet Srbije? Koji evropski modeli radnog zakonodavstva pokazuju najbolje rezultate u praksi i stimulišu zapošljavanje? Zašto sindikalno organizovanje i zaštita prava radnika cveta u državnim i javnim preduzećima, a praktično ne postoji u najvećim domaćim kompanijama u privatnom sektoru? Koji su problemi u praksi kada je reč o zakonskoj regulativi koja reguliše sprečavanje mobinga? Kako parafiskalni nameti vezani za zarade zaposlenih podižu cenu zapošljavanja u Srbiji, i koja je uloga postojećeg radnog zakonodavstva u tom procesu? Da li je postojeće radno zakonodavstvo ekonomski neodrživo ili je problem u lošoj primeni postojeće regulative?
Da li je prisustvo velikih stranih trgovinskih lanaca na tržištu Srbije pomoglo plasmanu domaćih poljoprivrednih proizvoda van granica Srbije? Koji deo domaće poljoprivredne proizvodnje zadovoljava standarde kvaliteta velikih svetskih trgovinskih lanaca i njihovih robnih marki? Da li jedan od problema u plasmanu domaćih poljoprivrednih proizvoda u svetskoj mreži velikih trgovinskih lanaca i nedostatak adekvatnih količina? Koji pozitivni primeri postoje u postojećoj praksi velikih stranih trgovinskih lanaca i domaće poljoprivedne i prehrambeneindustrije? Koliko globalni rast cena hrane predstavlja podsticajni faktor rasta obima saradnje velikih svetskih trgovinskih lanaca i domaće poljoprivredne industrije?
Da li obrazovni sistem Srbije može postati izvor budžetskih prihoda umesto jedne od najvećih stavki budžetskih rashoda? Da li je kroz primenu zakona o javno-privatnom partnerstvu moguće ekonomski održivo raspolagati sapreko milion kvadratnih metara koji trenutno ne donose nikakve prihode i stoje prazni u školama širom Srbije? Da li je kroz izmenu sistema održavanja postojećih zgrada u obrazovnom sistemu Srbije, moguće drastično smanjiti troškove, bez nepotrebnog otpuštanja nastavnog kadra? Koja je uloga privatnog sistema obrazovanja u procesu investiranja u infrastrukturni razvoj obrazovnog sistema Srbije? Da li demografski trendovi opravdavaju postojeći broj škola i nastavnog osoblja u Srbiji, i da li dalji pad broja učenika i rast broja nastavnika može ugroziti sistem finansiranja obrazovnog sistema u celini?
Koji ekonomski potencijal ima medijsko tržište sporta u Srbiji, i koji sportovi donose najveće prihode od TV prava? Koji je nivo prihoda koje generiše domaći sport od TV prava, i koji sportovi imaju najveći tržišni potencijal? Koji je investicioni potencijal u tržište sportskih medija u Srbiji, i koji nivo investicija može biti ekonomski održiv? Koja je uloga specijalizovanih sportskih medija u podizanju ukupnih prihoda sporta u Srbiji? Koja je uloga države i javnog servisa u medijskoj afirmaciji nekomercijalnih sportova u Srbiji? Koji strani sportski programi imaju najveću gledanost u Srbiji i koji je tržišni potencijal koji takvi programi donose sportskim medijima i medijima sa nacionalnom pokrivenošću?
Da li je korporativno sponzorstvo u sportu prevashodno u sferi privatnog ili državnog kapitala? Zašto uprkos velikim državnim korporativnim sponzorstvima čak i najveći i najkomercijalniji sportski klubovi imaju velike dugove? Da li je uloga privatnih korporativnih sponzora u sportu limitirana negativnim publicitetom koji prati sport u Srbiji? Kako ozbiljna korporativna sponzorstva utiču na ozbiljno generisanje komercijalnih prihoda u sportu? Koja je uloga velikih multinacionalnih korporacija u razvoju profesionalnog i nekomercijalnog sporta u Srbiji? Da li zakon o javno-privatnom partnerstvu otvara mogućnost velikim korporacijama da budu ne samo sponzori, već i investitori u procesu modernizacije sportske infrastrukture u gradovima Srbije?
Može li država u vremenu krize i dalje finansirati gradnju i održavanje sportskih objekata? Koja je uloga privatnih investitora u procesu gradnje sportskih objekata, i zašto model javno-privatnog partnerstva predstavlja jedan od ključnih modela kojima države smanjuju izdatke vezane za gradnju i održavanje sportskih arena i stadiona? Koji je interes velikih trgovinskih i hotelskih lanaca u procesu gradnje multifunkcionalne sportske infrastrukture? Koje investicione prihode može generisati sport u Srbiji kroz gradnju multifunkcionalnihsportskih objekata, i može li se po istom modelu razvijati i mreža sportskih objekata u lokalnim samoupravama širom Srbije? Koja je uloga projekata nacionalnih fudbalskih stadiona u razvoju ekonomije, i koji komercijalni i turistički prihodi se generišu gradnjom ovakvih objekata? Da li je investicioni okvir u sportsku infrastrukturu primenjiv bez rešavanja vlasničkih odnosa u sportskim klubovima?
Koja je uloga privrednih komora u ekonomskom razvoju Srbije i treba li komorski sistem privredi? Da li ukidanje obaveznog finansiranja komorskog sistema u Srbiji predstavlja rasterećenje privrede ili može voditi u razgradnju mehanizama zaštite interesa domaće privrede? Koja je uloga stranih privrednih komora u Srbiji u profilisanju zakonske regulative vezane za poslovanje u Srbiji i koji modeli saradnje sa domaćim privrednim komorama daju najbolje razultate u praksi? Da li je komorski sistem u Srbiji u nekim elementima prevaziđen i koje izmene su neophodne? Koja je uloga komorskog sistema u Srbiji u privlačenju stranih investicija, i koja je uloga države u tom procesu? Da li je postojeće stanje ekonomije u Srbiji plod neuspeha komorskog sistema ili je posledica sprege politike i krupnog biznisa u Srbiji? Da li Srbija već sada ima neformalni lobistički komorski sistem koji štiti interese dela krupnog kapitala, i koja je realna uloga malih i srednjih preduzeća u komorskom sistemu u Srbiji?
