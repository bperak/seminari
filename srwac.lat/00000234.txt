SMEDEREVO - Smederevo jeveliki industrijski centar na obalama Dunava u severoistočnom delu Srbije. Na prvi pomen Smedereva nailazimo godine 1019. kada je ovde uspostavljena jedna od episkopija novostvorene Ohridske arhiepiskopije. Poseta i razgledanje tvrđave i starog grada. Nastavak putovanja preko Požarevca do Viminacijuma.
VIMINACIJUM - Poseta arheološkom lokalitetu / rimskom logoru. Najznacajniji vojno-politicki i ekonomski punkt, najvece gradsko naselje i centar provincije Gornje Mezije (Moesia Superior), bio je Viminacijum. Nastao sredinom I v. n. e. kao logor legije VII Claudiae, Viminacijum je sve do kraja Carstva imao, cesto, presudnu ulogu u dogadjajima znacajnim po njegov opstanak. Takav polozaj je i ozvanicen dodeljivanjem statusa municipijuma, pod Hadrijanom 117. g., i kolonije, 239. g. pod Gordijanom III, kada dobija i pravo kovanja svog lokalnog novca. Za vreme dinastije Severa, Viminacijum je doziveo svoj najveci ekonomski i kulturni prosperitet.
Nastavak putovanja do Ljubičeva.
LJUBIČEVO - Ergela " Ljubicevo ", jedna od najstarijih u Srbiji, je poznata po dobroj selekciji konja i njihovom kvalitetnom odgoju, tako da su konji iz ove ergele rado vidjeni na svim znacajnijim trkama i konjickim priredbama u zemlji. Trofejna sala, koja se nalazi u sastavu ergele, recito govori o uspesima koje je " Ljubicevo " imalo na takmicenjima u zemlji i inostranstvu. Mnoge domace ergele su kupovale potomke trofejnih pastuva i kobila " Ljubiceva " trudeci se da na taj nacin dodju do kvaliteta koji je ova ergela vec imala. Uz ergelu, " Ljubicevo " ima i sopstveno poljoprivredno dobro i to predstavlja ogroman potencijal za konjicki sport, turizam i poljoprivredu.
Poseta i razgledanje čuvene ergele.Nastavak putovanja preko Petrovca na Mlavi do manastira Gornjak.
MANASTIR GORNJAK se nalazi u dolini reke Mlave, između Petrovca na Mlavi i Žagubice, 65 km jugoistočno od Požarevca, odnosno na 18 km od Petrovca ka Žagubici. Izgrađen je u periodu od 1376 - 1380. godine kao zadužbina kneza Lazara. Sudeći po mnogobrojnim pomenima u istorijskim izvorima, u manastiru se živelo bez prekida. Od srednjovekovnih građevina sačuvale su se glavna manastirska crkva, posvećena Vavedenju i kapela u pećini, posvećena Svetom Nikoli. Poseta i razgledanje manastira. Nastavak putovanja preko Velike Plane do Pokajnice.
POKAJNICA - Manastir Pokajnica se nalazi u ataru Starog Sela, odnosno 5 km od centra Velike Plane. Manastirska crkva-brvnara posvećena je Svetom ocu Nikolaju Mirikijskom (letnji Sveti Nikola), odnosno prazniku Prenosa njegovih moštiju, i ulazi u red najznačajnih crkvi ove vrste u Srbiji te je proglašena za spomenik izuzetne vrednosti. Crkvu je, 1818. godine, uz novčanu pomoć Miloša Obrenovića i prekljinjanje Knjeginje Ljubice, podigao knez smederevske nahije Vujica Vuličević u znak pokajanja zbog ubistva svog kuma Vožda Karađorđa.Poseta i razgledanje lokaliteta. Nastavak putovanja do manastira Koporin.
KOPORIN - Manastir Koporin je značajan kulturno-istorijski spomenik iz perioda srpske srednjevekovne državnosti te je kategorisan kao spomenik od izuzetnog značaja. Zadužbina je despota Stefana Lazarevića-Visokog, sina kneza Lazara i knjeginje Milice koji je živeo od 1376. do 1427. godinePoseta i razgledanje manastira. Nastavak putovanja do Beograda.
