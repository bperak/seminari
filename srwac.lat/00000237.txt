Kursevi
Brzi linkovi
" Biblioteke i muzeji su ogledalo kulture i stepena civilizacije jednog naroda "
Biblioteka Fakulteta sporta i fizičkog vaspitanja započela je sa radom 1946 godine pri Državnom institututu za fizičku kulturu (popularom DIF-u), sa skromnim knjižnim fondom od oko 1.000 bibliotečkih jedinica. Prerastanjem DIF-a u Visoku školu za fizičku kulturu, a kasnije u Fakultet, razvijala se i rasla kvantitativno i kvalitativno i sama biblioteka. Danas je to značajna pomoćna nastavno naučna jedinica Fakulteta sa bogatim knjižnim fondom od oko 23 000 bibliotečkih jedinica. Ona je svakako riznica znanja, nauke i iskustva. Naša biblioteka je najstarija sportska biblioteka, kako u današnjoj tako i u bivšoj državnoj zajednici (bivša Jugoslavija). Biblioteka poseduje dragocene publikacije ne samo iz oblasti sporta i fizičkog vaspitanja, već i iz srodnih oblasti (npr. medicine, psihologije, sociologije, pedagogije, filozofije, umetnosti i dr.). Naša biblioteka je fakultetska, znači namenjena je prvenstveno studentima, nastavnicima, saradnicima i radnim ljudima Fakulteta, ali njene publikacije su dostupne i svima onima koji su zainteresovani za oblast sporta i fizičkog vaspitanja.
Krajem 2004 - te godine biblioteka je prešla na elektronski katalog COBISS, na on-line obradu publikacija, tako da su najnovije publikacije jedino tako i obrađene, odnosno nećete ih naći u lisnim katalozima, koji se nalaze u prostorijama biblioteke (autorski, stručni, predmetni). Instalacijom COBISS - a (kooperativni online bibliografski sistem i servisi) su organizacioni model povezivanja biblioteka u bibliotečki-informacioni sistem sa uzajamnom katalogizacijom, uzajamnom bibliografsko-kataloškom bazom podataka sa brojnim funkcijama virtuelne biblioteke. Cilj projekta VBS jeste povezivanje biblioteka u Srbiji u jedinstven informacioni sistem, čime bi se korisnicima biblioteka na organizovan i racionalan način obezbedio pristup informacijama i dokumentima u elektronskom obliku, bilo da su nastale u samom sistemu ili da se njegovim posredstvom pristupa specijalnim informacijama na bilo kom računaru na Internetu.
Članarina se uplaćuje isključivo preko žiro računa Fakulteta sporta i fizičkog vaspitanja (u pošti, banci,...) na broj: 840 - 1102666 - 24 (poziv na broj 01)
Korisnik koji neopravdano ne vrati publikacije u roku određenim pravilnikom o radu biblioteke (10 dana) obavezan je da plati penale i to: po 3 dinara dnevno, za svaku publikaciju. Pored toga, takav korisnik neće moći dalje da koristi literaturu biblioteke, dok svoje obaveze ne reguliše (važi za sve korisnike)
Samo studentima, poslediplomcima, nastavnicima i saradnicima FSFV je dozvoljeno iznošenje pozajmljenih publikacija van Biblioteke. Svi ostali korisnici smeju koristiti pozajmljenu građu samo u čitaonici Biblioteke FSFV.
Doktorske disertacije, magistarski radovi, časopisi, enciklopedije i unikati se koriste samo u čitaonici. Rok zadržavanja pozajmljenih publikacija je najduže 10 dana. Mogu se poneti 3 publikacije, odnosno 5 ako je u pitanju izrada diplomskog, odnosno doktorskog rada. Prekoračenje ovog roka se naplaćuje 3 dinara po danu zakašnjenja.
Ako želite da pozajmite neku publikaciju u Biblioteci FSFV prethodno je pronađite u e-Katalogu Biblioteke upisujući traženi parametar u odgovarajuće polje. Pri tome ne morate popunjavati sva polja, dovoljno je samo ime i prezime autora (može i samo prezime) ili tačan naslov ili ključna reč (ples, gimnastika, fudbal,...). Preko ključne reči pretražujete u slučaju da ne znate ni autora ni naslov.
Od dobijenih pogodaka izaberite onaj koji ste tražili i OBAVEZNO zabeležite SIGNATURU, tj. broj u donjem levom uglu pogotka (npr. B VIII 3654), koju ćete pokazati bibliotekaru kako bi ona / on znao da Vam pronađe željenu knjigu u magacinu.
