Albatros - rezultat od tri ispod para rupe. Birdie - rezultat od jedan ispod para rupe. Bogey - rezultat od jedan iznad para rupe. Bunker - hazard, obično udubljeno tlo pokriveno peskom. Caddie - osoba zadužena za nošenje igračevih štapova i davanje saveta. Igrač je odgovoran za ponašanje caddi-a i dobija kazne za povrede pravila koje napravi caddie. Clubhouse - klupska kuća. Sportski, rekreativni, društveni i poslovni centar svakog golf terena, namenjen članovima golf kluba. Divot - odrezak trave odvojen štapom od fairway-a pri izvođenju udaraca. Double Bogey - rezultat od dva iznad para rupe. Driving Range - vežbalište. Mesto prvog susreta sa golfom. Draw - udarac sa namerom, koji ima za posledicu let loptice sa desna na levo. Eagle - rezultat od dva ispod para rupe. Fade - udarac sa namerom, koji ima za posledicu let loptice sa leva na desno. Fairway - pokošeni deo golf igrališta između tee-offa i greena. Fore - tradicionalno upozorenje koje koriste golferi da bi skrenuli pažnju ostalim igračima na lopticu koja samo što nije udarena ili je udarena i kreće se (možda) u njihovom pravcu. Gross Score - broj udaraca izvedenih u jednoj rupi pre oduzimanja hendicapa. Hazard - prepreke smeštene preko celog terena koje služe da otežaju igru (vodene prepreke, ulegnuća u zemlji, peščane površine). Handicap - procena igračeve veštine igranja prema paru terena koja omogućuje igračima nejednakih veština ravnopravno nadmetanje. Igrač sa hendicapom 18 trebalo bi da završi rundu na igralištu par 72 sa rezultatom od90 udaraca. Match-Play - takmičenje u kojem je pobednik igrač koji pobedi naviše rupa. Nett Score - rezultat za rundu posle odbijanja hendicapa. Green - oblast na kraju fairway-a. Green je prekriven specijalnom travom koja je podšišana veoma kratko, sadrži rupu od 10,8 cm u prečniku i barem 10 cm u dubinu. Pokretan marker, u stvari zastavica na štapu, stavlja se u rupu da pokaže njenu lokaciju. Par - broj odigranih udaraca za scratch igrača na rupi ili terenu. Penalty (kazna) - u stroke igri, povreda pravila obično košta dva udarca; u match igri rupa se gubi. Pitch - visoko udaranje loptica, koristi se za ispucavanje loptice na green. Rough - oblast koja oivičava obe strane fairway-a, obrasla je višom travom, a može imati i grmlje i drveće. Scratch - hendicap prvorazrednog igrača, od kojeg se očekuje da odigra par terena: Scratch igrač nema hendicap tj. ima hendicap nula. Stableford - način takmičenja u kojem igrači sabiraju bodove osvojene na rupi prema formuli jedan bod za jedan iznad rupe, dva boda za par, tri boda za birdie, itd. Standard Scratch Score (SSS) - procena para terena na osnovu hendicapa. Stroke-Play - takmičenje u kojem je pobednik igrač sa najmanjim brojem udaraca. Swing - svi pokreti pri izvođenju golf-udaraca. Tee - drveni stalak na koji se postavlja loptica na tee-offu. Tee Off - početno područje za ispucavanje loptice.
