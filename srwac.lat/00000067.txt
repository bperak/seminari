Klasično presadjivanje kose minitransplantatima
Istorijat
Presadjivanje kose je metoda koja datira iz 1930. godine kada su Japanci Okuda i Sasagawa napravili prve uspešne pokušaje. Medjutim zbog tadašnje svetske politike oni su izolovani i prvi priznati radovi su pripali Orentrichu iz SAD 1959. godine, ali ne samo zbog uspele transplantacije kose, već i zbog prezentacije saznanja o uzrocima opadanja kose. Tada je prvi put definisana istina o uzročnicima opadanja kose kod svih ljudi, a pre svega kod muškaraca.
Uzroci opadanja kose Naime, posmatranjem korena dlake kod muškarca elektronskim mikroskopom, konstatovano je da na korenu postoje odredjena telašca koja su nazvana receptori koji su osetljivi na androgeni hormon iz grupe testosterona - 5 Alfa dihidrotestosteron, koji se vezuje za ove receptore i time dovodi do oštećenja korena dlake koja postaje sve tanja, nekvalitetnija i na kraju ispada iz svog ležista kada koren u potpunosti bude uništen od strane hormona. Taj hormon kao i svi drugi androgeni hormoni počinju da se luče sa polnim sazrevanjem ili pubertetom, te se tako prvi znaci slabljenja kvaliteta kose i njenog proredjivanja i opadanja vide nakon početka puberteta. Ova pojava je danas poznata kao Androgena alopecija i po svetskim statistikama 95 % ljudi koji imaju problem opadanja kose imaju po ovom tipu koji je karakterističan po tome što kosa opada na gornjim delovima glave dok u delu iznad ušiju i na potiljku nikada nema opadanja kose, što je uslovljeno odsustvom receptora za andrgene hormone na tim delovima glave.
Metoda Na osnovu prethodno izloženog, postoje dva tipa dlake - sa i bez receptora i to je bila polazna tačka za izvodjenje transpalntacije kose. Naime, presadjivanjem ove dlake iz potiljačne regije zajedno sa korenom, na one gornje delove na glavi gde kosa opada, postignut je trajan rast kose iz sledećih razloga: Prvo, ova dlaka na svom korenu nema receptore za androgene hormone, te samim tim taj koren ne može biti oštećen, i kao drugo, radi se o vlastitom tkivu tako da nema mogućnosti odbacivanja ove dlake što bi se moglo desiti ako bi se presadilo tkivo druge osobe. Ovo je dovelo do zaključka da je ovakva procedura apsolutno sigurna i uspešna, što se i pokazalo tokom proteklih 47 godina koliko se primenjuje u svetu. Narvno, postoje i drugi uzroci opadanja kose ali su oni prisutni u veoma malom postotku (5 %) i vezani su za infekcije kože glave i korena kose bakterijama, virusima i gljivicama, zatim za urodjene deformitete u razvoju korena dlake, atrofiji kože autoimunim oboljenjima, malignim oboljenjima kože glave ili pak lečenja drugih malignih oboljenja radioterapijom i citostaticima kao i za razne povrede poglavine fizičkim agensima.Presadjivanje kose je zahvaljujući ovim saznanjima, postala metoda izbora kod alopecije androgentskog, odnosno naslednog tipa jer se postojanje receptora na korenu dlake prenosi sa kolena na koleno čak i kroz nekoliko generacija. Nažalost ova pojava nije vezana iskljiučivo za mušku populaciju iako je kod njih najčešće prisutna, ali u malom procentu ona je prisutna i kod žena i manifestuje se proredjivanjem kose na gornjim delovima glave, te se smatra genetskom malformacijom. Sreća je da i kod žena i kod muškaraca danas može da se uradi presadjivanje kose u smislu progusćivanja proredjene povšine ili pak pokrivanja potpuno ogoljene površine. Naravno tehnnologija rada se od 1959. godine bitno menjala i pored suštine koja je ostala ista. Naime u samom pocetku (radovi Normana Orentricha) radila se takozvana Punch graftm transplantacija koja je podrazumevala presadjivanje delova kože kružnog oblika promera 6 mm na kojoj se nalazilo 10 - 12 dlaka sa korenom, ali je ta tehnika davala izgled presadjene kose u strogo definisanom pravilnom rasporedu, što je bilo jako uočljivo. U medjuvremenu, tehnologija se menjala i poboljšavala tako da smo danas došli do takozvane Microtranspalntacije kose gde se zahvaljujući pre svega laseru prave rupice promera 0,6 mm i 0,9 mm u koje se postavljaju 1 - 3 dlake i na taj način izgled površine na kojoj je kosa presadjena ne može da se razlikuje od ostale kose. Zahvaljujuci ovoj tehnologiji koja je znatno naprednija od dosada poznatih klasičnih metoda i procenat uspešnosti je znatno veci. Naime i pored tvrdnji pojedinaca da laser oštećuje susednu kosu (što se u svetu smatra potpuno neprimerenom tvrdjom) za to nema osnova jer laserski zrak je izuzteno precizan (primer mnogih uredjaja koji laserski zrak koriste u merenju nafinijih promena i stanja) ali takodje i zbog primene nove ultrapulsne tehnologije (vrlo kratkotrajne emisije zraka) gde nema termičkog oštećenja tkiva, a tako ni susednih dlaka odnosno njihovih korenova. Bitna razlika laserske tehnologije koja se primenjuje od 1997. godine, a kod nas od 1998. godine jeste u izuzetnoj preciznosti, brzini i jednostavnosti postupka. Za razliku od dotadasnjih metoda koje su iziskivale ozbiljniji pristup zbog izraženog kravrenja, ožiljaka, bolova, otoka, infekcija, neprirodnog izgleda, dugotrajnog odsustva sa posla, nošenje zavoja, neravnina na koži poglavine na mestu usadjivanja transplantata i jos mnogo toga, sada je postupak lagodan, brz i neuporedivo efikasniji i efektniji tako da se u savremnim klinikama u svetu isključivo koristi taj postupak. Nažalost zbog jako skupocenih uredjaja kakav je laser, još uvek se koristi zastarela tehnologija rada u siromašnijim i zaostalijim sredinama.
Operativni postupak Konkretan postupak se sastoji u uzimanju dlake sa korenom iz najčešće potiljačne regije, ali može i sa strane, jer je koren dlake na tim mestima neosetljiv na delovanje androgenih hormona, i takva dlaka se usadjuje na mestima gde je kosa poredjena i to odgovarajućim redosledom. Uobičajeno je da se potpuno ogoljena površina popunjava u dve faze - postepenim povećanjem gustine ili se pak proredjena površina progušćuje u jednom aktu. Postupak je bezbolan i radi se u ambulantnim uslovima sa eventualnom lokalnom anestezijom i može trajati od jednog do nekoliko sati u zavisnoti od broja transplantata koji se usadjuju, dok njihov ukupni broj zavisi od veličine površine koja se pokriva. Zapravo na jedan kvadratni santimetar staje od 35 - 55 transplanta (55 transplanta promera 0,6 mm koji imaju 1 - 2 dlake sa korenom i 35 transplantata promera 0,9 mm koji na sebi imjaju 2 - 3 korena). Merenjem površine odredjuje se i ukupan broj transplantata što odredjuje i dužinu trajanja intervencije koja ne prelazi nekoliko sati ugodnog rada i sigurnog ishoda.
DHT (direct hair transplant) Postupak uzimanja dlake kod metode direktne tranasplantacije kose se nešto razlikuje. Naime specijalnim iglicama uzimaju se pojedinačne dlake iz potiljačne, slepoočne ili čak i neke druge regije i direktno se usadjuju na mesto gde želimo. Iako naizgled ostavlja manje ožiljke nedostaci su u daleko većem procentu oštećenih dlaka i manjem stepenu progušćenosti što vodi i do krajnje veće cene. Izvodimo je na izričite zahteve pacijenata. Uvrštena je u naš program kao potpuna i za kompletrinje operativnog programa.
Rezultati Ovako usadjena dlaka sa korenom zahteva nekoliko nedelja, tačnije 8 - 16 nedelja da krvni sudovi iz okoline urastu u koren da bi koren dobio hranljive materije i da bi dlaka mogla da nastavi da raste. Takav proces je trajan i dlaka više nikada ne može opasti te nastavlja da raste kao i sva druga dlaka. Ono što treba očekivati u procesu rada je neposredan postoperativni tok koji se karakteriše skdanjem konaca iz potiljačne regije koji se tamo stavljaju radi eliminisanja defekta koji bi mogao nastati uzimanjem zdravog korena radi transplantacije. Konac se skida desetog dana i time je faza potpuno završena ukoliko se ne želi pristupiti daljem radu. Konstsatacija da je potreban dodatni rad je uslovljen činjenicom da se potpuno prazna površina pokriva u dva akta. Takodje je veoma teško velike površine pokriti u jednom zahvatu pa je nekad potrebno raditi i dodatne procedure koje su takodje moguće i kod aktivnog procesa opadanja kose koji se ne može zaustaviti ni jednim savremenim medicinskim sredstvom. Literatura vezana za ovaj problem je jako obimna tako da je ovo samo mali i koncizan deo upoznavanja sa mogućnostima savremenog laserskog presadjivanja kose.
Preporuke Metoda je toliko značajna da je 1990. Godine Prof dr Joseph Muray sa Univerziteta Prinston u SAD dobio Nobelovu nagradu za Medicinu sa temom: Osavremenjavanje pristupa u transplantaciji kose, odnosno uvodjenje mikrotransplantacije u proceduru.
