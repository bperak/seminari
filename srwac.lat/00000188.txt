Registracija i obnova registracije kluba i članova za 2013. godinu vršiće se u periodu od 01 - 31. marta i dodatni rok samo za igrače od 15 - 30. juna 2013. godine. Da bi se izbegla gužva kancelarija ŠS Vojvodine počeće se obnovom registracije klubova i igrača već od 01. februara 2013. godine.
Za obnovu registracije kao i registraciju novih članova klub je dužan da dostavi ovom Savezu spisak članova sa opštim podacima: ime i prezime, datum i godinu rođenja, kategoriju. Spiskovi treba da budu u tri primerka i sastoje se iz tri dela:
a) spisak članova za koje se registracija obnavlja (sa priloženom starom takmičarskom knjižicom),
b) spisak članova koji prvi put stupaju u šahovsku organizaciju,
v) spisak članova koji prelaze iz drugog kluba (sa priloženom ispisnicom i starom takmičarskom knjižicom, kao i brisovnicom u koliko igrač dolazi iz drugog takmičarskog područja).
Pri registraciji, a radi unošenja tačnih podataka u takmičarsku knjižicu o datumu rođenja, za omladince je obavezno da klub podnese na uvid fotokopiju lične karte ili fotokopiju izvoda iz matične knjige rođenih.
Klub će moći da registruje sve svoje igrače, ali može po pravilniku dobiti najviše 25 takmičarskih registrovanih knjižica po jednoj ekipi koja se takmiči u zvaničnom takmičenju ŠSV. Klub će posebno označiti igrače za koje želi takmičarske knjižice ako u spisku ima više od 25 igrača a ako to ne uradi izdaće se knjižice za prvih 25 igrača sa spiska. Ukoliko klub želi overu za veći broj knjižica od 25, za njih mora posebno platiti cenu od 100 dinara po komadu, kao i za izdavanje duplikata takmičarske knjižice i za takmičarske knjižice koje se izdaju u junskom prelaznom roku Savez takođe naplaćuje 100,00 dinara po jednoj knjižici.
Obavezno je da spiskovi članova za registraciju budu ispisani pisaćom mašinom ili na kompjuteru i sa opštim podacima koji se traže po Pravilniku o registraciji.
Godišnja članarina kluba za 2013. godinu iznosi:
a) Za klubove I lige Srbije 11.000,00 dinara
b) Za klubove II lige Srbije Vojvodina 9.000,00 dinara
v) Za klubove Vojvođanske lige SREM, BANAT i BAČKA 7.500,00 din
g) Svi ostali klubovi 6.500,00 dinara
Pored članarine klub je obavezan da uplati i rejting taksu za registrovane igrače koji se nalaze na rejting listi FIDE. Članarina po igraču iznosi 500,00 dinara.
Članarina šahovskih sudija za 2013. godinu:
MEĐUNARODNE ŠAHOVSKE SUDIJE 1.200,00 dinara
FIDE ŠAHOVSKeE SUDIJE 1.000,00 dinara
NACIONALNE ŠAHOVSKE SUDIJE 900,00 dinara
REGIONALNE ŠAHOVSKE SUDIJE 800,00 dinara
OSTALE ŠAHOVSKE SUDIJE 700,00 dinara
Članarina kluba, šahovskih sudija i rejting taksa se uplaćuje na račun Šahovskog saveza Vojvodine: 340 - 1945 - 12. Klub koji ne uplati članarinu i REJTING TAKSU ZA SVOJE igrače neće biti registrovan za 2013. godinu. Klubovi koji imaju neizmerene obaveze prema ŠSV iz ranijeg perioda neće biti registrovani i biće suspendovani dok ne izmire sve prethodne obaveze.
Sve lige ŠSV (izuzev Druge lige Srbije grupa Vojvodina) počinju sa takmičenjem 12. maja 2013.
