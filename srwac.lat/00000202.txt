Dijalog
Novi sistemi podrške vozaču - sada još komforniji i sigurniji.
Ako i sebe želite da prevozite naročito sigurno.
U Transporter-u treba da se osećate ne samo ugodno, već i sigurno. Inteligentan koncept sigurnosti daje Vam podršku u toku vožnje i na najbolji mogući način Vas čuva od povreda u slučaju nezgode. Uređaj za kontrolu brzine počev od 30 km / h održava brzinu koji ste odabrali. Sistem pomoći pri parkiranju Rear Assist projektuje slike retrovizorske kamere na ekranu radio-navigacionog sistema i tako Vam omogućuje bolju preglednost nazad. Asistent za svetlo za vožnju sa funkcijom Coming-home i Leaving-home automatski uključuje svetla u mraku i osvetljava okolinu pri ulasku i izlasku iz automobila.
Svetlo za skretanje za nepregledne raskrsnice i ukrštanja sporednih sa glavnim putevima, uključivanje svetla za vožnju, kao i kontrola pritiska u pneumaticima na raspoaganju su kao dodatna oprema, jednako kao i sistemi za podršku vozaču Side Assist, Rear Assist i ParkPilot. Ova dva poslednja kontrolišu područje oko Vašeg vozila i pomažu kod manevrisanja i parkiranja.
Inteligentni sistemi za podršku vozaču novog Transporter-a:
Sistem pomoći za promenu vozne trake Side Assist: radarski senzori nadziru saobraćaj. Ukoliko bi se u trenutku promene trake neko vozilo nalazilo u mrtvom uglu, sistem Vas na to upozorava signalom na spoljnim retrovizorima.
Svetlo za skretanje: zakretni modul svetla za maglu prilikom skretanja osvetljava unutrašnji deo krivine, ukoliko vozite 40 km / h ili sporije. Na taj način ste u mogućnosti da brže uočite opasnost i sigurnije stignete do odredišta.
Rear Assist: sa retrovizorskom kamerom u mogućnosti ste da optimalno vidite područje iza Vašeg Transporter-a. Linije na ekranu radio-navigacionog sistema RNS 510 Vam pokazuju optimalno manevrisanje prilikom parkiranja unazad.
Sad još bezbedniji za vozača i suvozača.
Bezbednost je najvažnija. To važi za sva područja rada i, naravno, za Transporter. Zaštitu Vam stoga, već u serijskoj opremi, nudi elektronska kontrola stabilnosti (ESP), uključujući podršku pri naglom kočenju i vožnju uzbrdo, sistem protiv blokade točkova pri kočenju (ABS) i elektronska blokada diferencijala (EDS). U serijskoj opremi za bezbednost brinu upozorenje za vezivanje sigurnosnih pojaseva i vazdušni jastici vozača i suvozača.
