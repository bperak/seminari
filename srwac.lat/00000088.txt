O čakrama
".... Veoma je važno da shvatite sistem Čakri. Te točkove života, Vrtloge Energije koji oživljavaju vaše biće. Istočnjačka tradicija ih naziva Čakrama. Čakre su spojevi sa punom Suštinom Duše vaše koja sliči Jajolikom Svetlu nalik velikom jajetu koje prelazi fizičko telo za oko metar do dva. Svaki vrtlog je prijemnik i predajnik elektromagnetnih obrazaca energije. Svaki Vrtlog (Čakra) odgovara jednom nivou svesti (svesnosti) i služi kao kanal za ulazak te energije, te misaone forme u sistem. Na dnu kičme nalazi se Muladara Čakra (Preživljavanja). Vi najčešće.ne brinete o osnovnim elementima opstanka: disanju, varenju hrane, organizovanju različitih životvornih procesa fizičkog tela. Međutim, kad se usredsredite na razmišljanja o strahu i smrti, bolesti i razaranju, vi se uplićete i zbunjujete prirodni protok energije u Muladara Čakri. Svadisthana Čakra (Seksualnosti / Stvaralaštva) druga je Čakra a nalazi se ispod pupka. Ta oblast vašeg života, taj vrtlog energije, je obično krajnje prirodan i nema potrebe da se o njemu svesno razmišlja. Seks, reproduktivno i stvaralačko ispoljavanje su u suštini iskustvo tela i fizičkog života. Ipak, vaše društvo je ovaj prirodni proces pretvorilo u moralno pitanje. Otuda su osećanja krivice, straha, potiskivanja, zlovolje, zbunjenosti i mržnje prema sebi doveli do blokade protoka života u Svadisthana Čakri. Treća Manipura Čakra, smeštena u Solarnom Pleksusu, je unutrašnje sunce. To je centar iz koga izvire tok života oživljen i probuđen putem volje i moći. Iz ovog Vrtloga izlazi u spoljni svet želja za ostvarivanjem, iznedravanjem u obliku. Razmišljanja o strahu, slabosti i zbunjenost sprečavaju solarnu moć da oživi vašu unutrašnju misao u obliku. Četvrta Čakra smeštena je u sredini prsa. To je Anahata (Srčana Čakra) i Vrtlog je kroz koji struji Ljubav, lepak Vaseljene. To je četvorodimenzionalno iskustvo emocija (Energija u Pokretu). Anahata zauzima središnji položaj između tri Čakre duhovne oblasti iznad srca i tri Čakre zemaljskog ispoljavanja ispod srca. To je Vrtlog u kome misli započinju proces dobijanja oblika. Mali kalupi naelektrisanih paketa misli stižu u Anahatu i tu ih oživljava lepak koji održava svekoliko stvaralačko ispoljavanje na okupu. Misli tuge, odeljenosti, mržnje prema sebi i straha zaustavljaju proces lepljenja. Peta Čakra, smeštena u grlu, Višuda (Čakra Sporazumevanja), pripada sledećem nivou stvaralačkog ispoljavanja. Višuda predstavlja ono što vi označavate kao razmišljajući um. To je petodimenzionalno iskustvo bivstvovanja u misli, Mental ili Eterično Područje. Višuda Čakra okuplja ideje koje se ispoljavaju u vidu nadahnuća i te spoznaje ugrađuje u čvrste pojmove. Razmišljanja o bezvrednosti, strah, glupost i agresivnost zaustavljaju tok nadahnuća i parališu Višuda Čakru, dovodeći do grešaka u sporazumevanju i nereda. Šesta Čakra, smeštena na sredini čela, naziva se Adžna (treće oko) budući da omogućava uvide (gledanje između dimenzija), intuiciju (unutrašnje znanje), i psihičku sposobnost (videti ono što se ne može videti fizičkim očima). Adžna prihvata nadahnuća i potom prikazuje posmatraču sliku neke od mogućnosti. Ona je središte između duha i stvorenog. Strah od nepoznatog, od onog što se ne vidi, ne čuje, menja strukturu Adžne i uzrokuje osećanje odeljenosti, nerazumevanje i gubljenje samopoštovanja. Sedma Čakra je smeštena u kruni glave i zove se Sahasrara Čakra, hiljadulatični lotos. To je prijemnik najviše frekvencije Svega Što Postoji i ulazna tačka za znanje izvan znanog. Sahasrara Čakra neposredno prima nadahnuće (inspiraciju - in Spiritos). Ona omogućava primaocu da se potpuno otvori prema Božjoj sili, Suštini Duše, Višem Sopstvu i iskustvu Mira koje nadilazi svako poimanje. Razmišljanje o bezvrednosti, nezaslužnosti, strah od života i smrti zaustavlja tok Izvora Svih Moći. Pravo zdravlje je prepuštanje prirodnom toku Vrtloga energije koji oživljava fizičko telo. Opustite se. Opustite se. Budite opušteni, kako biste omogućili umu, mišićima, energiji života da se opuste i budu opušteni. Vaš podsvesni um je samo oruđe kojim gledate, čujete, osećate i sporazumevate se sa fizičkim svetom. Devedeset odsto aktivnosti u životu nije pod kontrolom svesnog uma. Pa ipak, svesni um može da se umeša i izazove bolest. Zato, opustite se.... "
Moj Kutak - Opremanje - Nameštaj Orijentalni stil u enterijerima Orijentalni stil u enterijerima u posljednje vreme je sve više in. Inspirišite se jednostavnim i modernim dizajnom, posegnite za jednostavnošću koja zadivljuje.
Moj Kutak - Opremanje - Nameštaj Seat sofa CBarselona. Renovirana kuća iz sedamnaestog veka. U njoj je od 2006. godine smešteno srce umetničkog studija Bel Bel...
Moj Kutak - Enterijer - Saveti Kako urediti mali stan Ako nemate puno prostora i pitate se kako da ukrasite mali stan, budite sigurni da možete da uradite puno sa vrlo malo prostora.
