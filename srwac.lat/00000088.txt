Koncem siječnja 2011. objavljena je četvrta publikacija Zavoda za kulturu vojvođanskih Hrvata. Riječ je o prvoj knjizi u biblioteci Prinosi za etnografska istraživanja ", autor je Ivan Andrašić iz Sonte, a naslov joj je Izgradnja kuća nabijača u Sonti u XX. stoljeću ". 
Osim uvodne riječi (str. 7 - 8) i etnografskog opisa izgradnje nabijača u Sonti tijekom XX. stoljeća (str. 11 - 67), koji predstavlja i glavni dio, knjiga sadrži i rječnik manje poznatih riječi (str. 69 - 77), zatim pogovor Sanje Lončar (str. 79 - 81), popis kazivača (str.82-83) i kratku bilješku o autoru (str. 84). Knjiga je bogato ilustrirana fotografijama, čiji je autor Ivan Andrašić. 
Iz pogovora Sanje Lončar Autor je, zahvaljujući kazivanjima Sonćana, uspio osvijestiti količinu znanja, truda i pažnje, uloženih u izgradnju i uređenje životnog prostora te značaj i ulogu ovog događaja u životu lokalne zajednice. Ovaj, za sada jedini, pisani trag o tom dijelu sonćanske povijesti postavio je temelj i otvorio teme daljnjim istraživanja čije rezultate nestrpljivo iščekujemo. " 
O autoru 
Ivan Andrašić rođen je 1955. u Sonti. U rodnom mjestu završio je osnovnu školu, a gimnaziju u Somboru. Radio je u Pregradi do 1982., a potom u Sonti, gdje se bavio fotografijom. Dopisnik je i član Uredništva Informativno-političkog tjednika Hrvatska riječ te stalni suradnik Katoličkog mjesečnika Zvonik. Posebno su zanimljivi njegovi napisi vezani uz tradicijsku kulturu šokačkih Hrvata u Podunavlju. Tajnik je Kulturno-prosvjetne zajednice Hrvata Šokadija " iz Sonte, gdje je voditelj i redatelj u Dramskom odjelu, a aktivan je i u Literarnom odjelu. Poeziju piše od gimnazijskih dana, a komedije na pučke motive na šokačkoj ikavici u posljednjih desetak godina. Pjesme su mu objavljene u kalendaru Subotička Danica, a sudjeluje na susretima pjesnika Lira naiva gdje su mu objavljene pjesme. Dramski tekstovi objavljeni su mu u knjizi Teška vrimena (Hrvatska čitaonica, Subotica 2007.). 
Knjigu možete kupiti u Zavodu za kulturu vojvođanskih Hrvata, po cijeni od 400,00 dinara, uz prethodno obavljenu uplatu na račun Zavoda. Na svojoj pošti ili u banci na račun Zavoda broj 220 - 95689 - 48 uplatite 400,00 dinara i s kopijom uplatnice knjigu možete preuzeti u prostorijama Zavoda. Zainteresirani koji žive izvan Subotice i nisu u prigodi doći u prostorije Zavoda, knjigu mogu nabaviti na način da prethodno na račun Zavoda broj 220 - 95689 - 48 uplate 450,00 dinara (osnovna cijena poštanski i manipulativni troškovi), a po primitku uplate, knjigu ćemo poslati poštom na adresu naznačenu na nalogu za uplatu. Bilo bi dobro da nas o obavljenoj uplati informirate i putem telefona (024 / 535 - 533) ili elektroničkom poštom (Ova e-mail adresa je zaštićena od spam robota, nije vidljiva ako ste isključili JavaScript), budući da šalterski službenici u našim poštama i bankama često ne utipkaju sve podatke uplatitelja. Primjer popunjenog naloga za uplatu možete pogledati ovdje. 
