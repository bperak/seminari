Arhiva po kategoriji: Evropa i svet
Superboul (Super Bowl) je finalna utakmica Nacionalne fudbalske lige (NFL). Ona predstavlja kulminaciju profesionalne lige američkog fudbala koja počinje krajem leta prethodne kalendarske godine. Utakmica, kao i ostali povezani festivali i svečanosti, čine tzv. Superboul nedelju (ili Super nedelju) koja je u prethodnih nekoliko godina de facto postala američki nacionalni praznik.
Nova sezona NFL-a, najjače lige u američkom fudbalu, počela je prošle noći Premijernu utakmicu u novoj sezoni odigrala su dva poslednja šampiona, Nju Orleans Saints i Grin Bej Packers. Superbowl je zakazan za 5. februar sledeće godine.
Nakon četvoromesečnog lokauta, u NFL-u je nastupila veoma uzbudljiva predsezona jer je u rekordno kratkom roku trebalo dovesti pojačanja i uigrati ekipe. Ipak, nakon burnog perioda, čini se da je sve dovedeno u red pa je tako prva utakmica prvog kola nove sezone odigrana u noći između 8. i 9. septembra po našem vremenu. Aktuelni prvaci Grin Bej Packers ugostili su ekipu iz Nju Orleansa Saints, a pobedom u prvoj utakmici 42:34 opravdali su titulu prvaka stečenu u prethodnoj sezoni.
Američka reprezantacija odbranila je titulu svetskog prvaka na ovogodišnjem Svetskom prvenstvu koje održano u Austriji. U finalu su poraženi Kanađani rezultatom 50:7.
Pobednik četvrtog po redu Svetskog prvenstva koje je održano u Austriji od 8. do 16. jula je reprezentacija SAD-a. Iako su njihov tim činili igrači iz treće i četvrte koledž lige, ali i nekadašnji NCAA igrači koji su bez angažmana u NFL-u, ovi momci nisu imali većih problema da se po drugi put domognu prestižne titule svetskog prvaka.
Šesnaest reprezantacija bilo je podeljeno u dve grupe, a utakmice su igrane u tri austrijska grada: Insbruku, Gracu i Beču. Pobednici grupa direktno su učestvovali u finalu, drugoplasirani su se borili za 3. mesto, trećeplasirani za 5. mesto, i tako redom. Izuzimajući reprezentaciju Kanade sa kojom su igrali u finalu, najveći konkurenti Amerikancima bili su Japanci, dvostruki svetski šampioni, i Meksikanci koji su u poslednjem kolu takmičenja po grupama posustali i takmičenje završili na tek 4. mestu.
Evropske ekipe nisu uspele da se domognu nekog značajnijeg plasmana, pa je tako najbolje plasirana reprezentacija Nemačke koja je u borbi za 5. mesto bila bolja od Francuske. Domaćini Austrijanci osvojili su 7. mesto.
Za najboljeg igrača šampionata proglašen je trkač (RB) Nejt Kmik, reprezentativac SAD-a.
Interesantno je da spomenemo da je i ime naše zemlje bilo prisutno na ovom prvenstvu, ali u ulozi delioca pravde. Katarina Milojković bila je sudija na meču Nemačka Meksiko.
Najveći uspeh koji jedan sudija može da ostvari u svojoj karijeri upravo je prilika da sudi na Svetskom prvenstvu. Presrećna sam jer mi je pružena mogućnost da taj uspeh i ostvarim, izjavila je Katarina za dnevne novine Blic. Ona je ujedno bila i jedna od četiri žene u društvu 28 muških kolega
Prvo Svetsko prvenstvo u američkom fudbalu održano je 1999. godine u Italiji. Tada su, u konkurenciji samo šest ekipa, pobedu odneli Japanci. Drugo Svetsko prvenstvo održano je četiri godine kasnije u Nemačkoj, a samo četiri nacije učestvovale su na njemu. Japanci su po drugi osvojili titulu.
Japan je 2007. bio domaćin trećeg po redu Svetskog prvenstva, a kuriozitet takmičenja bio je specijalan poziv reprezanticiji SAD-a koja je tada prvi put učestvovala, a tim su pretežno činili koledž igrači. Takođe, vrlo restriktivna pravila određivala su ko će činiti reprezantaciju države iz koje je i potekao sport na čijem su se prvenstvu takmičili. U finalu, u veoma teškom i napetom meču, savladana je ekipa Japana 23:20 i tako zbačena sa osmogodišnjeg svetskog trona.
Ove, 2011. u Austriji, Amerikanci su pokazali da su neprikosnoveni u ovom sportu. Titulu vladara planete nosiće tokom naredne četiri godine. Uprkos tome, Japan i dalje slovi za najuspešniju zemlju ovog takmičenja sa dva zlata (1999, 2003), jednim srebrom (2007) i jednom bronzom (2011).
