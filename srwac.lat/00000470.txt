TRŽIŠNI POTENCIJALI PROIZVODNJE CVEĆA
Veruje se da se proizvodnja cveća pomerila od tradicionalnih uzgajivača u zemlje gde su klimatski uslovi bolji i povoljniji a troškovi proizvodnje niži. Tradicionalno centar industrije cveća, kao glavnih saradnika, predstavljaju zemlje razvijenog sveta Japana, Zapadne Evrope i Severne Amerike. Na primer, Holandija je preusmerila pažnju sa proizvodnje cveća na trgovinu cvećem. Ostali proizvođači su iz zemalja trećeg sveta Ekvador, Etiopija, Kenija, Kolumbija i Indija. Ne manje bitni u ovoj svetskog industriji su Izrael, Južna Afrika i Malezija.
Prema poslednjim podacima, najveći izvoznici su Afrika, Kenija i Zimbabve. U Južnoj Americi, Kolumbija je vodeći proizvođač i izvoznik. Najveći procenat cveća i to oko 60 % se uvozi iz Amerike. Trenutni fokus u cvetnoj industriji je pronaći nova tržišta. Pitanje je koji će proizvođači i koja tržišta imati najveći potencijal u narednom periodu.
Velika međunarodna tržišta potrošača su: Nemačka (22 odsto), SAD (15 odsto), Francuska (10 odsto), Velika Britanija (10 odsto), Holandija (9 odsto), Japan (6 odsto), Italija (5 odsto), a Švajcarska (5 procenata). Tržišta u razvoju u istočnoj Evropi imaju veliki potencijal. Među tržištima koja su u ekspanziji je i Kina koja je veliki poštovalac baštovanstva, prema kojoj su stručnjaci usmerili svu svoju pažnju. Samo u 2002. godini, Kina je prodala ukupno više od 3,8 milijardi svežeg cveća i 810 miliona saksijskog cveća. Time ispunjava potencijal da snabdeva svetska tržišta. Cvetna industrija je preusmerena iz svog proizvodno orijentisanog kapaciteta na potrošnju. Kina je poslednjih godina postala jedna od najvećih proizvođača cveća u svetu.
Što se tiče zemalja u regionu npr. Crna Gora na uvoz cveća, biljaka otvorenog prostora i ukrasnog bilja prošle godine potrošeno je 3,5 miliona eura, 12 odsto manje nego u 2011. godini. Najviše novca oko 370.000 eura, izdvojeno je za uvoz ruža. Na hrizanteme je potrošeno 279.000 eura, ljiljane 76.000 a karanfile 30.000, dok su orhideje koštale uvoznike 26.000 eura.
Proizvodnjom cveća bave se, manje-više sva preduzeća gradskog zelenila. Reč je uglavnom o skromnoj proizvodnji gde se najviše gaji cveće sezonskog karaktera, namenjenoj pokrivanju javnih površina.
Što se tiče Srbije, ustanovljeno je da je ostvaren veliki napredak u izboru semena sorti cveća kao i u tehnologiji gajenja cveća. Cveće kao i svaka druga roba, pre nego što stigne do krajnjeg potrošača, prolazi kroz najmanje tri komponente cvetne industrije: cvetni uzgajivači, dobavljači i trgovci na malo.
Transport cveća-izazovi
Neki cvetovi se šalju tako što se pakuju u kutije. Druge vrste cveća ne mogu da opstanu bez vode pa se šalju u kofama ili specijalizovanim posudama. Ovaj metod produžava život cveću ali očigledno takođe smanjuje količinu cveća koje se može prevoziti, jer su mnogo teži za razliku od suvog cveća.
Distribucija cveća
Cveće podrazumeva niz postupaka i mera pre nego stignu do potrošača, u zavisnosti od toga gde se gaji i kako ih treba prodati. Neki proizvođači seku i pakuju cveće u svojim rasadnicima i na taj način šalju direktno potrošaču. Ostali proizvođači pakuju i dalje prosleđuju kompanijama koje se bave maloprodajom i velikoprodajom cvetnog materijala.
Proizvodnja i ponuda cveća
Proizvodnja je usmerena ka uzgoju višegodišnjih biljaka koje prezimljavaju na otvorenom prostoru a namenjene su za uređenje javnih i privatnih površina, kamenjara, žardinjera, ukrasnih jezera itd. Ponuda sadrži više različitih vrsta i sorti baštenskog cveća kao što su: žbunaste vrste, čuvarkuće, sedumi, razne ukrasne trave, egzotične cvetnice, penjačice, letnice, lukovičasto cveće itd.
Neophodno je da se zna kako cvetna industrija funkcioniše da bi proizvodnja i promet bili olakšani.
