Američka vojska od nedavno ima pravni okvir koji omogućava vođenje ofanzivnih operacija u sajber prostoru (sajber prostor ili kibernetički prostor), izjavio je komandant američke Strategijske komande. Sajber prostor definiše se kao objedinjen informacioni domen Interneta, telekomunikacijskih mreža, računarskih sistema i procesora i kontrolera ugrađenih u industrijske sisteme. U skladu sa novom pravnom regulativom, američka vojska ne mora više tražiti posebnu dozvolu za izvođenje sajber operacija ali se sada suočava sa problemom definisanja pravila upotrebe (rules of engagement ROE) jer su sajber operacije u mnogo čemu specifične i teško je definisati tradicionalni vojni koncept ratne zone u kojoj se izvode vojne operacije.
Američka Strategijska komanda odgovorna je za izvođenje operacija u kosmosu i sajber prostoru; Sajber komanda deo strategijske komande osnovana je u maju 2010. godine kao odgovor na potrebu da se Amerika suoči sa novim opasnostima napada na njene državne i privatne interese i institucije u sajber prostoru.
Praktično, dozvola za vođenje sajber operacija znači da će Amerika ukoliko je napadnuta napasti strane informacione sisteme, softver i hardver, isto kao da vrši klasičnu oružanu intervenciju što može imati ozbiljne posledice na vojne i civilne informacione resurse. Sa druge strane, obzirom da Amerika odbranu svojih interese tumači vrlo široko, mogu se očekivati i akcije iz predostrožnosti tj. operacije ispipavanja, skeniranja i špijuniranja neprijateljskih informacionih resursa. Ko zna po čijim nalozima elektronske pošte, sms porukama, razgovorima na Skypeu i drugo će sada amerikanci imati pristup. Slaba uteha je to što će sajber operaciju baš kao i u slučaju oružane operacije morati da odobri predsednik SAD Defanzivna taktika sajber operacija svodiće se na ojačavanje odbrane i pronalaženje načina da napadači plate cenu za svoje postupke.
Pentagon trenutno radi na definisanju doktrine sajber operacija, pravilima upotrebe, kao i na oformljavanju hardverskih i softverskih platformi koje će Americi pružiti tehnološku prednost u vođenju sajber operacija. Američka kontraobaveštajna služba najviše je zabrinuta za sajber operacije iz Rusije i Kine, koje su usmerene na prikupljanje državnih i privatnih obaveštajnih informacija, najviše o trgovini i tehnologijama.
Opet Linux? Nego šta Pored činjenice da je vreme za alternativu Windowsima, postoji barem još XXXX evra razloga zbog čega Linux. Prošlog puta sam pisao o portabilnoj distribuciji Pappy Linuxa a sada ću vam ukratko predstaviti nešto kompleksniju distribuciju savremeno dizajniranog Linuxa Ubuntu Linuxa.
Ubuntu je nastao 2004 i od nastanka je besplatan. Nova verzija izlazi svakih šest meseci (više manje) sa garantovanom podrškom u narednih 18 meseci. Aktuelna verzija pojavila se polovinom oktobra i nosi broj 11.10. Možda ćete pomisliti da ste bog zna šta propustili do sada, ali ne brinite, Ubuntu je konačno napravljen po meri običnog smrtnika razmaženog plug-and-play tehnologijama, pa ako odlučite da probate Ubuntu nećete imati problema sa instalacijom i upotrebom. Pre nego što nastavim moram da vas upozorim: igrači, teški igrački zavisnici, umišljeni hakeri, površni korisnici i nalakirani nokti koji traže help taster mogu slobodno da otvore neki drugi sajt ovo nije za vas.
Prvo i osnovno Ubuntu je kao i većina Linuxa potpuno besplatan. Ne samo da je OS besplatan, već i sve što dolazi sa njim, a za razliku od Windowsa, Linux distribucije (AKA distroi) uglavnom dolaze sa softverom koji omogućuje kancelarijski rad i multimedijalnu podršku odmah posle instalacije. Instaliraš i imaš podršku za 90 % potreba prosečnog korisnika. Totally free mate
Elem, što se instalacije tiče ništa lakše. Ubuntu se jednostavno spusti sa matičnog sajta, pri čemu treba izabrati jednu od tri opcije samostalna instalacija (briše sve sa diska i sebično ga zauzima samo za sebe), pokretanje sa optičkog diska (nije loše ali ide sporo i služi samo da se vidi kako Ubuntu radi) ili instalacija iz Windowsa (najbolja opcija za korisnike u fazi sazrevanja, zadržava Windows, instalira se u poseban folder). Zanimljivo je što ćete moći da instalirate Ubuntu trajno bez obzira koju opciju izaberete. Praktično, zar ne? Instalacija je super-trivijalna, nekoliko standardnih pitanja, jedno korisničko ime i lozinka, i jedan restart. Ta-daaa, gotovo. Hm, šta sad? A drajver? A disk za ovo i disk za ono? A da napravim sliku sustema, mož mi zatreba? Eh, stari demoni Windowsa progovaraju iz kostiju napaćenog korisnika zbog društvene mentalno-ekonomske nemaštine oteranog u cyber kriminal
Idemo dalje. Prvo look feel: Ubuntu izgleda veoma Zaista, jednostavan i pregledan dizajn, par težišnih boja, jednostavni meniji, veliki font na kontrasnoj podlozi, velike ikone (skoro ko u crkvi) i četiri radne površine. Dovoljno prostora da se razbaškarite i uživate u jednostavnosti i lepoti. Dobro, znam da su ukusi različiti i neki će možda imati primedbe ali nećemo da tražimo dlake u jajetu.
Drugo kompatibilnost. Ubuntu dolazi sa integrisanim drajverima za većinu hardvera koji se pojavio u poslednjih nekoliko godina. Za hardver koji nije toliko učestao, Ubuntu će instalirati generičke drajvere tako da hardver proradi, a posle povezivanja na Internet iz dijaloga Sistemska podešavanja / Dodatni drajveri, Ubuntu bi trebalo da prepozna uređaje i potraži drajvere na Internetu. Korisnik odabira drajver i pokreće spuštanje, a instalacija je automatska. Za ovako instalirane drajvere potreban je restart. A ponekad i nije, kako god. Uglavnom, Ubuntu radi, samo je pitanje da li radi ko podmazan ili samo radi, što će uglavnom zavisiti od toga kakvu mašinu imate, koliko ste iskusni, vešti i sretne ruke. Na primer, sa mts-ovim USB modemima baš nema sreće Ali zato imate prijatelje. Hmm
Treće? šta Ubuntu može odmah da vam ponudi? Ubuntu dolazi sa instaliranim LibreOffice 3.4 paketom pomoću kog možete kreirati i uređivati tekstualne, tabelarne i prezentacione dokumente. Možete čak i da crtate ako ste baš dokoni. Ovaj kancelarijski paket voli da radi sa svojim formatima fajlova ali će u većini slučajeva dobro raditi i sa Office fajlovima. LibreOffice je OK paketić, poslovi mogu da se završe sa njim. Ubuntu pruža podršku za podešavanje različitih rasporeda / ležišta tastarure pa neće biti problema da se podese npr. srpska ćirilična ili latinična tastatura. Pored toga, Ubuntu može da postavi interfejs preveden na vaš jezik (ili barem na jezik koji razumete) za šta je potrebno da budete povezani na Internet i odaberete odgovarajući jezički paket. Odabereš, spustiš i automatski je instalirano. Lako, eh?
Pored LibreOfficea, dobijate i softver za slušanje muzike i gledanje filmova, iako se može desiti da vam zatrebaju kodeci pa je kao i pri prvom pokretanju svih ostalih Ubuntu aplikacija preporučena veza na Internet da bi kodeci mogli da budu povučeni automatski. Dobijate i jednostavne programčiće za pregled i osnovno uređivanje slika, audio snimač, nekoliko jednostavnih igrica (karte, mahjong, sudoku, taj fazon) U principu, iskusniji korisnici će odmah poželeti malo jači namenski softver i zato je tu Ubuntu Software Center. To je zapravo katalog softvera koji možete spustiti sa Interneta: možete pretraživati kategorije softvera, pročitati komentare, pogledati ocene i preporuke, filtrirati rezultate pretrage i drugo. Zgodan alat pomoću kog ćete brzo protrčati kroz šumu softvera i pronaći ono što vam treba. Odaberete, spustite i automatski instalirate. Ja sam, recimo, imao problema sa radom Banshee medija plejera, pa sam potražio plejer koji ima dobre preporuke i uz to nije veliki (mrzim velike aplikacije, po prirodi sam minimalista). Lako sam pronašao Rhythmbox plejer koji je spušten očas posla i odmah je proradio ko veliki. Pored toga, spustio sam i Gimp, Inkscape i drajver za grafičku. To je sve što mi treba. Butujem za oko 20 sekundi, gasim za 7. Ole
Ubuntu baca akcenat na aktuelne tendencije u računarstvu? mobilnost, oblak, povezivanje, multimedija Servis Ubuntu One integrisan je u OS, pa jednim klikom možete kreirati svoj nalog na Ubuntu serveru i poslati svoje dokumente, audio fajlove, kontakte i drugo u oblak, i spremiti ih za korišćenje bilo kada sa bilo koje platforme sa koje možete pristupiti oblaku, uključujući i mobilne telefone, tablete, PDA uređaje i drugo.
Ipak, Ubuntu nije savršen, daleko od toga. Lepo izgleda, ne košta ništa, softverska podrška je dobra, sistem je vrlo brz i hardverski skroman. Najviše mu nedostaju jača hardverska podrška i više otvorenosti za stručna podešavanja AKA mikerisanje. Naime, Ubuntu je zatvoren za čačkanje ko blindirano vojno vozilo. Kontrolni panel izgleda ko da je opran na 90 stepeni. Imate 4 ½ opcije i asta la vista. Istina je da uvek postoji rešenje kako da se zaviri ispod haube, ali ako vam za to treba velika matura onda to nije baš user-friendly. Uostalom, možda je tako bolje. Zašto? Zato.
U celini Ubuntu je OK, i to je to. Free operativni sistem koji odlično izgleda, dolazi sa gomilom softvera koji možda ne blista, ali radi. Na Ubuntu sajtu kažu da imaju oko 20 miliona korisnika. Malo li je?
