Mlečni proizvodi 
Sjenički sir 
Mlečni proizvod - dobija se od kvalitetnog mleka kiselosti do 7,2 koje se filtrira, standardizuje do željenog procenta mlečne masti, pasterizuje na temperaturi do 75 stepeni C 5 minuta, nakon čega se hladi do 35 stepeni C i potsirava. Nakon dobijanja određene čvrstine gruša koji se obrađuje mešanjem, gruš se prebacuje u presu gde se presuje pod pritiskom i nakon dobijanja željene čvrstine sir se seče u kocke, prenosi i slaže u kante i soli, odakle ide na zrenje do 20 dana na temperaturi 16 - 18 stepeni C, naliva salamurom i do postizanja PH 3,8 - 4,5 prebacuje u komoru na temperaturu od 1 do 8 stepeni do distribucije. Rok trajanja proizvoda je 6 meseci uz adekvatno održavanje i čuvanje na datom temperaturnom režimu. Proizvod je bele boje, karakterističnog mirisa, blago slanog ukusa i mekano elastične konstitucije. Namenjen je opštoj populaciji osim osoba kod kojih postoji intolerancija prema proizvodu, za direktnu konzumaciju i dodatak jelima. 
Kajmak 
Mlečni prozvod dobija se od neobranog kravljeg mleka na tradicionalan način, gde se vrši pasterizacija mleka na temperaturi 92 - 95 stepeni C, razlivanjem vrelog mleka u kade koje stoje u komori 6 sati na temperaturi 43 stepena C a zatim 8 - 12 sati na temperaturi 8 - 10 stepeni Izdvajanjem kojim se lopaticama skida sa površine i slojevito slaže u čiste kantice uz soljenje do 2 % nakon čega se čuva u komori na temperaturi 1 - 8 stepeni C do postizanja PH 3,4 do 4,5 i tada je spreman za distribuciju. Proizvod je karakterističnog prijatnog ukusa, blago slan, bele do žućkaste boje, slojevite konstitucije sa delićima mekog neoceđenog testa. Čuva se na temperaturi 1 - 8 stepeni C sa rokom trajanja 4 meseca. Namenjen je opštoj populaciji osim osobama koje su intolerantne prema proizvodu i može se direktno konzumirati. 
Paprika u pavlaci 
Mlečni proizvod dobija se punjenjem pavlake u paprike. Pavlaka se izdvaja separacijom, pasteriše 5 min. na temp. do 75 stepeni C i nalivaju se paprike kojima je odstranjena loža, oprane i salamurene. Paprike su čvrste i čiste i ispunjene pavlakom. Proizvod zri na temperaturi do 20 stepeni C 6 do 10 dana do postizanja PH 3,8 4,5 i čuva se na temperaturi 1 - 8 stepeni C do dalje distribucije u suvim i čistim uslovima. Rok trajanja prizvoda je 4 meseca. Namenjen je opštoj populaciji, može se direktno koristiti ili kao dodatak jelima. Prozvod je karakterističnog ukusa, blago kiselkasto-ljutkasto-slanog ukusa sa čvrstim paprikama koje daju specifičnu aromu ovom proizvodu. Ovo je specijalitet Sjeničkog kraja koji se proizvodi na tradicionalan način. 
