04 
avg 
Dopis ministarstvu finansija i privrede 
03 
avg 
Gorivo u Srbiji je tri puta poskupelo za poslednjih nedelju dan 
U proteklih sedam dana, benzin je poskupeo tri puta, a izgovor za učestala poskupljenja goriva naftaši traže u velikim kursnim razlikama zbog slabljenja dinara. Novo poskupljenje goriva uskoro se može ponovo očekivati, ukoliko dođe do povećenja akciza na naftine derivate. 
NIS je podigao veleprodajne i maloprodajne cene BMB 95 za pola dinara za litar i evro premijuma BMB 95 za jedan dinar po litru. 
Od utorka do utorka, samo benzin evropremijum je ukupno poskupeo skoro pet dinara. Najniža cena litra tog goriva, koje se uglavnom uvozi, sada je oko 154 dinara. U delu maloprodajne mreže, na pumpama uz autoput i na modernizovanim benzinskim stanicama povećane su i maloprodajne cene dizela i evro dizela za dinar. 
Privatni naftaši najavljuju da će u narednih dan, dva i oni podići cene goriva u proseku za dinar i dodaju da će zbog najavljenog povećanja akciza gorivo dodatno poskupeti. 
Na cenu goriva utiče svetska cena derivata, pošto se radi o berzanskom proizvodu, kao i kurs dinara u odnosu na evro, odnosno na dolar jer se trgovina naftnim derivatima obavlje u dolarima. 
To će se, kako ističu u udruženju benzinskih stanica Srbije, dodatno odraziti na smanjenje potrošnje naftnih derivata, jer je potrošnja goriva od početka ove godine niža za nekoliko procenata u odnosu na prošlu godinu. 
Generalni direktor NIS-a Kiril Kravčenko kaže da je poslednja dva meseca, maj i jun, cena i benzina i dizela niža u evrima nego u maju i junu prethodne godine. 
Iako je za plate u Srbiji gorivo preskupo, u poređenju sa zemljama regiona, jeftinije naftne derivate od Srbije imaju sada samo Bosna i Hercegiovina i Rumunija. 
U NIS-u koji je glavni snabdevač, u narednom periodu očekuju da se cene zadrže oko sadašnjeg nivoa međutim, ne treba zaboraviti unutrašnje faktore koji će uticati na poskupljenje. Ministar finansija i ekonomije Mlađan Dinkić već je najavio mogućnost povećanja akciza na gorivo., 
U svetu cena nafte pada 
Sirova nafta je početkom avgusta 2012 tokom elektronskog poslovanja na berzi u Njujorku pojeftinila na ispod 88 dolara za barel, nakon što je objavljeno da je oslabila aktivnost prerađivačkog sektora u Kini, kao i nada da će američka Uprava federalnih rezervi (Fed) najaviti dodatno labavljenje monetarne politike u cilju podsticaja posustale privrede. 
Cena američke " lake " nafte za terminsku isporuku je na Njujorškoj robnoj berzi pala za 15 centi na 87,91 dolar za barel, nakon pada sinoć od 1,72 dolara, dok je u isto vreme evropska " brent " nafta na Međunarodnoj berzi petroleja u Londonu pojeftinila za 38 centi na 104,54 dolara za barel, prenela je agencija AP. 
Najnoviji podaci iz Kine, drugog po veličini svetskog potrošača " tečnog zlata ", pokazali su da je u julu usporila aktivnost prerađivačkog sektora, usled toga što napori vlade da podstaknu privredu nisu uspeli u potpunosti na neutralizuju loš uticaj slabe inostrane tražnje. 
Trgovci su mesecima spekulisali oko toga kad i da li će američka centralna banka pokušati da podstakne rast privrede. Nada u to je prošle nedelje ojačala, ali je juče oslabila nakon objave podataka o rastu potrošačkog poverenja i cene stambenih nekretnina. 
03 
avg 
Dopis ministarstvu saobraćaja 03.08.2012 
Predmet: Inicijativa za izradu novog Nacrta Zakona o prevozu putnika u drumskom saobraćaju. 
