Od ranije je poznato da virusna infekcija majke parvovirusom B19 (PV) može biti prenesena i na plod. Ona dovodi do anemije (malokrvmosti) ploda jer ovaj virus deluje na jetru gde se u ovoj starosti ploda postoji hematopoeza ili formiranje eritrocita. Infekcija majke se otkriva određivanjem specifičnih imunoglobulina-G (IgG) i (IgM). Najdalje za 8 nedelja od PV infekcije majke dolazi do manifestacijeinfekcije i kod ploda. Nemačke kolege su prikazale da se infekcija može registrovati i kod ploda u I trimestru trudnoće. Naime u toj gestacionoj strosti u toku provere UZ markera registrovan je povećana prozračna zona u vratu (NT), zadebljanje miokarda komora, negativan« a »talas u protoku krvi kroz duktus venozus (vena preko koje krv iz pupčanika stiže u srce ploda), a nešto ređe i do blagog nakupljanja slobodne tečnosti oko srca, oko pluća i u mekim tkivima oko ploda-hidrops fetalis (edem - otok kože). Otok kože ploda se javlja u 2,1 % slučajeva.
Kod anemije broj eritocita je smanjen a samim tim i viskoznost-gustina krvi. Ova činjenica se manifestuje povećanom brzinom krvi. Naime kod plodova bez anemije, brzina krvi u toku izbacivanja krvi iz srca (PSV) se u srednjoj moždanoj arteriji (MCA) kreće od 19 sm / sec u 14 nedelji trudnoće do 67 sm / sec u 40 nedelji trudnoće. U toku anemije fetusa ova brzina je značajno veća. Registrovanje protoka krvi kod ovako malog ploda tj. u krvnim sudovima na bazi mozga ploda, do 14 nedelje trudnoće, zahteva posedovanje ultrazvučnih aparata koji koriste« broad band »kolor-Doppler tehniku. Ona omogućava kodiranja svih eritrocita i onih koji se kreću sporije uz zid krvnog suda i onih koji se kreću u sredini znatno većom brzinom. Prosečna brzina svih eritrocita je potrebna da bise proglasila većom nego što je normalno. Možemo reći da tačnost merenja tj naročito brzine krvi, zavisi od osetljivosti ultrazvučne masine i od doktora. Naime on mora upadni ugao ultrazvučnog talasa dovesti da bude oko 30 stepeni u odnosu na pravac moždane arterije da bi procena PSV bila tačna. Ovi uslovi zahtevaju znanje i potrebno vreme da bi ultrazvučni pregled bio uspešan.
Kada se registruju svi ultrazvučni markeri koji ukazuju na PV infekciju tj anemiju ploda, i dokaze se infekcija kod majke, pristupa se u referentnim ustanovama transfuzija krvi preko pupčane vene. Ovakva terapija dovodi do oporavka ploda bez oštećenja nervnog tkiva. Bez lečenja prognoza ploda je obično losa.
Zaključak:
Virusne infekcije majke mogu dovesti do oštećenja ploda.
Virusna infekcija majke i ploda sa parvovirusom B19 dovodi do anemije ploda.
Ako postoji rizik za postojanje anemičnog fetusa, PSV MCA treba proveravati u trajanju od najmanje 10 nedelja.
Da bi se tačno procenila brzina krvi kroz moždanu arteriju u I trimestru trudnoće, potrebno je posedovati i koristiti« Broadband »kolor Doppler tehniku.
Ako je infekcija dokazana potrebno je pristupiti lečenju malokrvnosti ploda transfuzijama krvi preko pupčanika ploda.
Lečenje ploda je u I i u ranom II trimestru trudnoće
Povećan NT ne znači uvek da plod ima hromozomsku anomaliju ili srčanu manu već može biti i rezultat virusne infekcije majke i ploda. Ultrazvučna dijagnostika mora da reši ove dijagnostičke dileme. Bez tačne dijagnostike nema adekvatnog lečenja.
