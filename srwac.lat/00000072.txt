Nastava 
U našoj školi rade vrhunski pedagozi i profesori, izuzetno posvećeni, stručni i savesni učitelji, nastavnici i psiholozi, koji provode čitav radni dan sa decom, izgrađuju odnos poverenja i podrške, podstiču talente i pomažu kad uoče teškoće. Naše đake učimo kako da uče i uspešno savladaju gradivo, da zavole znanje i steknu brojne veštine, da kritički razmišljaju i povezuju naučeno, da pitaju, istražuju i budu znatiželjni. Kod učenika negujemo samopouzdanje i učimo ih empatiji, vežbamo veštine komunikacije i prezentacije, razvijamo liderstvo i timski duh; rečju pripremamo mališane za stvaran život. Nastava je organizovana u razredima sa najviše 10 učenika. Atmosfera u učionici je topla i prijatna, ali se disciplina poštuje. Naši đaci ovladavaju stranim jezicima i računarskom pismenošću već od prvog razreda, u početku kroz igru, a kasnije sve ozbiljnije i sadržajnije. Učitelji, nastavnici i saradnici koji svoju profesionalnu karijeru grade u školi Mika Antić razumeju sopstvenu ulogu u vaspitanju, obrazovanju i odrastanju svakog deteta i preuzimaju odgovornost za znanje i napredak svojih učenika. Naši đaci sve zadatke završe i gradivo savladavaju u školi, uz stručnu pomoć kvalifikovanog osoblja. U skladu sa psihofizičkim razvojem dece organizuju se dodatne aktivnosti i radionice, a postoji i praksa individualnog rada sa decom, bilo da je reč o podsticanju talenta ili pomoć u savladvanju teških lekcija. 
Pružamo mogućnost da svako dete izrazi svoje mišljenje, kompetencije i kreativnost. Naš primarni cilj je da obezbedimo Vašoj deci kvalitetnu, savremenu i interaktivnu nastavu. Upućeni smo i pratimo inovativne nastavne metode i trudimo se da ih u što kraćem roku obezbedimo, kako bismo upotpunili kvalitet izvođenja nastave. 
Naša škola sprovodi izuzetno efikasnu metodu učenja putem mentalnih mapa, kao jedne od najmoćnijih tzv. mnemo tehnika.Pored toga što deca brže čitaju, s punim razumevanjem, ona lakše usvajaju nova znanja i daleko bolje pamte, pokazuju veće interesovanje za gradivo Stvarajući zdravo, mudro i svesno mlado biće, puno pitanja i željno traganja za odgovorima, stvaramo bolje i zdravije društvo, što i jeste konačan cilj i svrha procesa obrazovanja i vaspitanja. 
Učenje putem MENTALNIH MAPA 
Mentalna mapa ili umna mapa (Mind Map) je vrsta dijagrama ili grafikona specifične forme koji prikazuje ideje ili razmišljanja na svojevrstan način.Izrada mentalnih mapa (Mind Mapping) je tehnika koja se temelji na dva elementa: asocijacije i mašte. Izrađuju se ručno ili preko računara. Nema teme za koju se ne mogu koristiti u cilju postavljanja i postizanja bilo kojih ciljeva, rešavanja problema, organizovanja i upravljanja bilo kojim elementom u životu i radu pojedinaca, grupa i organizacija. Mentalne mape su najrevolucionarniji alat 21. veka i osnovni alat menadžera u bilo kojem poslu. Lako se nauče, motivišu za rad i podstiču razvoj pojedinca i zajednice. 
Tehnika izrade mentalnih mapa je sledeća: 
U centar se postavi centralna tema (naziv mentalne mape) i centralna slika koja asocira na temu i osigurava nam lakše prisećanje teme i sadržaja same mape. Primenom određenih tehnika, alata i pravila uz upotrebu asocijacija i mašte formira se mentalna mapa s elementima (ključnim rečima) koji se stavljaju na određena mesta i povezuju po svojoj logičnoj pripadnosti. Pri izradi mentalnih mapa koristi se slike, simboli, boje, oblici i drugi elementi. Snaga takve tehnike vizualizacije našeg razmišljanja je što se koristi i desna hemisfera mozga koja daje sledeće funkcije: mašta, poimanje prostora, slike, simboli, boje, asocijacije, vizualizacija, sanjarenje, intuitivnost, emocionalnost. 
Mentalne mape su iskaz našeg nehorizontalnog razmišljanja (sve polazi iz centra) i to je prirodni način funkcionisanja ljudskog mozga. Primenom ove tehnike u svakodnevnom ličnom i poslovnom životu oslobađamo ogromnu kreativnost i na taj način dobijamo veliku sliku cele problematike. Izradom mentalnih mapa razmišljamo nelinearno što donosi veliku razliku u kvaliteti, u sadržaju, u mogućnosti i u rešenjima razmišljanja i osigurava izvrsnost u bilo kojem području života i / ili rada pojedinca. Kada se savlada tehnika stvaranja mentalnih mapa, može se postaviti bilo koja tema iz ličnog i poslovnog života i postići bilo koji postavljeni cilj. Deca su vrlo otvorena za nove sadržaje jer vole boje, vole da crtaju i budu kreativni, dok odrasli imaju malo otpora. U kontekstu učenja mentalne mape su važne jer potiču pozitivne emocije kod dece, pružaju veću sigurnost i samopouzdanje da smo zapamtili što smo trebali naučiti, te na taj način otklanjaju strahove kod dece. Rezultat su većeg samopouzdanje i pozitivne emocije kod dece. Mape su jedan od pametnih načina da se razvije samostalnost u učenju, a posredno i uspeh u učenju. Organizujući informacije na ovaj način deca stiču dragocena iskustva o važnosti specifičnog vizualnog predstavljanja gradiva koje žele naučiti. Isto tako, na ovaj način postaju svesna svog stila učenja što im donosi više razumevanja i više uvida u ono čemu služe informacije koje moraju zapamtiti. Praveći mape otkrivaju bitna svojstva reči kojima se služe, uče o njihovim međusobnim odnosima, počinju intenzivno i sami razmišljati o rečima, stvarajući nove asocijacije na njihova značenja koje će omogućiti bolje dugotrajno pamćenje. Novi pojmovi dakle, bivaju zapamćeni u asocijativnom sledu slika, reči i značenja koje je dete samo stvorilo praveći jednu takvu mapu. Time stvaraju strukturu gradiva kao sheme, ponekad i prave priče čije su konture sami osmislili. Naučeno postaje aktivni dio spoznaje, a ne samo hrpa informacija pohranjena u pamćenju koje će se aktivirati samo na razini površnog prepoznavanja, a ponekad ni to. 
Sadržaj 
Nastava u Mikinoj školi 
Vannastavne aktivnosti 
Škola Mika Antić veoma drži do opšte kulture i obaveštenosti svojih učenika. Upravo zato organizuju se posete muzejima, galerijama i pozorištima, kulturno-istorijski obilasci grada, odlasci na koncerte, ekološki izleti, posete salašima, zološkom vrtu i parkovima. Kako bi đaci stekli osnovne umetničke veštine i oprobali se u raznim ulogama, u školi se organizuju različite sekcije: dramska, muzička, tehnička, slikarska, vajarska, mozgalica, a sa pojavom novih interesovanja mi odgovaramo kreiranjem novih sadržaja i radionica. U zdravom telu zdrav duh: kroz gradivo, vannastavne aktivnosti i u slobodno vreme promovišu se zdrave životne navike, higijena tela i duha, neguje zdrav odnos prema sportskim aktivnostima i pruža individualna podrška psihofizičkom razvoju dece i tinejdžera. Škola organizuje nastavu fizičkog vaspitanja u izvanredno opremljenoj sali u neposrednoj blizini škole, a neretko organizujemo zajednički odlazak na klizanje ili plivanje, u šetnju u prirodi, igramo se loptom ili pravimo sneška tokom zime. Velika pažnja se obraća savetima za korektivno i rekreativno baljenje sportom, kao i otkrivanju sklonosti i talenata za pojedine sportske discipline. 
U okviru vannastavnih aktivnosti podstičemo druženje naših učenika, organizujemo proslave njihovih rođendana, razmenu novogodišnjih paketića, izlete u prirodi, odlazimo u posete i uzvraćamo gostoprimstvo drugim osnovnim školama sa kojima imamo lepu saradnju i delimo zajedničke vrednosti. To je divna prilika da se naši đaci međusobno bolje upoznaju, razmenjuju svoja iskustva, ideje i interesovanja, stiču nova poznanstva i neguju drugarstvo. 
