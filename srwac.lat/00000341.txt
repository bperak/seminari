U saradnji sa Novosadskom transfuzijom Crveni krst Bačke Topole ovog meseca organizuje akciju davanja krvi u Bajši i Gunarošu. Ekipe će na terenu biti 8. februara. Davaoce u Bajši očekuju u prostorijama Mesne zajednice od 8 do 10 časova, a u Gunarošu od 10.30 do 12.30 časova u prostorijama mesne ambulante. Prva od četiri martovske akcije u Bačkoj Topoli biće održana 7. narednog meseca u sedištu Crvenog krsta.
ponedeljak, 04 februar 2013 13:31
Svetski dan borbe protiv malignih bolesti obeležava se danas pod sloganom Rak - da li ste znali?. U fokusu globalne kampanje Internacionalne unije protiv raka, biće razotkrivanje mitova o ovoj opakoj bolesti. Od raka godišnje umre više ljudi nego od side, tuberkuloze i malarije zajedno. Samo dve vrste ove bolesti, rak dojke i grlića materice, zajedno su zaslužne za smrt 750 hiljada žena širom sveta. Do sada je otkriveno 200 različitih vrsta raka, a ni za jednu od njih ne postoji samo jedan uzrok. Pravilna ishrana, fizička aktivnost, odnosno sveukupno kvalitetniji način života može da spreči nastanak raka. Najveći uzrok bolesti raka je pušenje, pokazuju brojna ispitivanja. Od posledica duvanskog dima godišnje umre pet miliona ljudi.
Očekuje se primena strategije zapošljavanja
sreda, 30 januar 2013 13:47
Prema podacima o stanju na tržištu rada u opštini Bačka Topola, objavljenim u najnovijem izveštaju Asocijacije za razvoj opštine, u januaru prošle godine na evidenciji nezaposlenih bilo je 3526 lica, od toga 1759 žena. Od tog broja je 913 lica uspelo da pronađe svoje radno mesto, od čega je 485 žena. Najviše je nezaposlenih sa I stepenom stručne spreme, 1486 lica, a na listi čekanja za posao najmanje je onih sa VII stepenom stručne spreme samo dvoje. Ovo je samo jedan od bitnih pokazatelja korišćenih u izradi Lokalnog akcionog plana zapošljavanja opštine za 2013. godinu, čija se primena, nakon usvanja u skupštini opštine, očekuje u najskorije vreme.
Nova sednica SO Mali Iđoš
utorak, 29 januar 2013 13:37
Predlog odluke o reviziji prošlogodišnjeg budžeta, pretres opštinskog akcionog plana zapošljavanja za ovu godinu, kao i Predlog rešenja o razrešenju dosadašnjih i imenovanju novih članova Upravnog odbora i Nadzornog odbora Fonda za razvoj poljoprivrede i preduzetništva opštine, glavne su tačke dnevnog reda sednice SO Mali Iđoš, koja će biti održana sutra sa početkom u 10 časova.
Skupština usvojila akcioni plan zapošljavanja
Skupština je usvojila akcioni plan zapošljavanja u opštini Bačka Topola za ovu godinu. Prioriteti su, između ostalog, ulaganje u ljudske resurse kroz poboljšanje obrazovanja, novo zapošljavanje kroz primarnu poljoprivrednu proizvodnju, privlačenje domaćih i stranih investicija i pospešivanje malog biznisa. Predviđeno je da se preko Nacionalne službe za zapošljavanje i pokrajinskih fondova realizuju subvencije poslodavcima za otvaranje novih radnih mesta i subvencije za samozapošljavanje, za šta će biti potrebno uložiti 2 miliona dinara. U februaru će biti raspisan Javni poziv jedinicama lokalne samouprave za sufinansiranje programa i mera aktivne politike zapošljavanja obuke, javnih radova i program namenjen pripravnicima.
Odbornici brzi i efikasni
četvrtak, 24 januar 2013 14:21
Na današnjoj sednici SO Bačka Topola, potvrđene su odluke članova opštinskog veća o uslovnom otpisu kamate i mirovanju poreskog duga, akcionom planu zapošljavanja u opštini, funkcionisanju civilne zaštite, zatim izmeni plana detaljne regulacije Vikend naselja, kao i o budućoj izgradnji dvorišta za reciklažu. Na predlog predsednika skupštine, dnevni red je dopunjen i Predlogom odluke o angažovanju eksternog revizora za završni račun budžeta opštine za 2012. godinu. Zakonom o budžetskom sistemu, završni račun budžeta lokalne vlasti podleže eksternoj reviziji, a mogu je obaviti samo lica koja ispunjavaju uslove za obavljanje poslova revizije finansijskih izveštaja, kojim se uređuje računovodstvo i revizuja.
