Događaj koji je održan u utorak 19.06.2012. je treći u nizu edukativnih seminara koje organizuje kompanija Zorka Keramika. Trend da se na ovaj način na jednom mestu sa našim proizvodima upoznaju naši poslovni saradnici i prijatelji kompanije Zorka Keramika od izuzetne su važnosti za dalji tok proizvodno - prodajnog procesa u našoj kompaniji. Ovog puta to su bili naši prijatelji i poslovni partneri iz Srbije i Bosne i Hercegovine. Kao i na prethodna dva, razmena mišljena i upoznavanje sa paletom proizvoda Zorka Keramike su obeležili treći u nizu edukativnih seminara koje nameravamo da organizujemo u toku ove godine. Teorija i praktičan deo su spojeni u jedinstvenu celinu koja svim našim gostima / polaznicima edukativnih seminara na najbolji način pruža uvid u ono što korisnici naših proizvoda navode kao razlog pri kupovini keramičkih pločica kvalitet Dvadeset prisutnih na ovonedeljnom seminaru su sa zadovoljstvom izvršili obilazak fabrike i proizvodnog pogona a nakon toga su popunili anketne listiće u kojima su dali svoje viđenje i ocene koje se odnose na naše proizvodne artikle. Na kraju ovog edukativnog seminara učesnici su položili test nakon čega je usledila svečanost dodele sertifikata.
" Meni ovih dana sledi postavljanje keramičkih pločica u kuhinji i u kupatilu u stanu. Interesuju me cene istih po kvadratu. Čuo / la sam da su veoma skupe. Moram da čekam na isporuku. Nemaju boju koju sam želeo / la. Uhhh, kakve cene, skupo bre "
Ovakve rečenice se po pravilu postavljaju u trenutku kada smo spremni da iz ionako tankog kućnog budžeta odvojimo sredstva kako bi poboljšali kvalitet života u sopstvenom ambijentu (stanu, kući, vikendici). Tragom pitanja krenuli smo u potragu za odgovorima. Odgovor na ovakva i slična pitanja na veoma jednostavan način dobićete od kompanije Zorka Keramika.
Postoje dva načina. Jedan je putem kontakta na zvaničnom Internet sajtu koji se nalazi na adresi www.zorka-keramika.rs ili odlaskom u njihov maloprodajni objekat koji se nalazi odmah na ulasku u kompaniju u ulici Hajduk Veljkova 1.
Ljubazni domaćini kakvi i jesu će Vam na licu mesta preporučiti model, boju, količinu i ono što je najvažnije učiniće sve da izabrane keramičke pločice dobijete po izuzetno povoljnoj ceni. Kažu da na taj način štite naš džep. Na ovom mestu možete da dobijete stručne savete, predloge za Vaš dom, nove ideje o uređenju prostora ili da pogledate Knjigu Inspiracije Zorka Keramike i na taj način se odlučite o boji ili modelu podnih ili zidnih pločica. Ukoliko želite dobićete i uzorak pločice (model i boju) koji možete da odnesete u Vaš dom kako bi na licu mesta videli da li Vam odabrano zaista odgovara. A ako nemate ideju kako da ugradite kupljene pločice tu je Servis za klijenta koji će omogućiti da stupite u kontakt sa majstorom za postavljanje keramičkih pločica. Odlaskom u maloprodajni objekat kompanije Zorka Keramika uverićemo se da je ponuda podnih i zidnih pločica zaista raznovrsna i veoma brojna. Zorka Keramika je jedini domaći proizvođač podnih pločica u kvalitetu GRES PORCELLANATO. Gres Porcellanato je vrste keramičkih pločica koje se odlikuju veoma malim upijanjem vlage, što je odlika granitnih podova, a samim tim se stvara mrazootpornost što ove pločice čini pogodnim za postavljanje u eksterijeru, (npr. terasa). Više od 220 artikala je spakovano na zaista simpatičnom prostoru. Što je najvažnije sve što izaberemo je dostupno i na lageru je u Šapcu. Naravno, raspitali smo se da li ovakvu privilegiju imaju samo Šapčani ili je to praksa u svim prodajno-distributivnim objektima u Srbiji. Odgovor je da kompanija Zorka Keramika brigu o kupcu stavlja na prvo mesto i u skladu sa tim kompanija posluje na način da su svi proizvodi kompanije dostupni u svakom prodajno-distributivnom objektu u Srbiji. Naravno, pored Srbije i region koji nas okružuje ima takav status tako da su keramičke pločice Zorka Keramike dostupne na teritoriji bivše Jugoslavije. Ono što nam je preporučeno jesu zidne pločice od bele gline koje odlikuje vrhunski kvalitet i koje slobodno možemo da stavimo rame uz rame sa istim takvim španskim ili italijanskim keramičkim pločicama. Naravno, raspitali smo se i o ostalim pogodnostima pri kupovini. Trenutno je akcija koja će svakom čitaocu novina " Glas Podrinja " omogućiti popust pri kupovini, dovoljno je da ovaj broj novina ponesete sa sobom kada krenete put maloprodajnog objekta Zorka Keramike u ulici Hajduk Veljkova 1.
Tradicionalno okupljanje krajem svake godine, Zorka Keramika je organizovala ovaj put u toplom ambijentalnom okruženju Etno Sela Stanišići, kraj Bijeljine u BiH. Na ovom skupu, koji su posetili poslovni saradnici, već sada članovi porodice Zorka Keramike, prisustvovali su programu i sadržajima, drugačijim od do sada ustaljenih.
Nakon kratkog uvoda od strane voditelja programa, usledila je pozdravna reč direktora Petra Miljkovića i g-dina Petra Stejskala. Oni su svim gostima poželeli sve najbolje u nastupajućoj godini, zahvalivši se za uspešnu 2012. godinu, čime se završio zvanični deo večeri. Tada se nastavilo druženje uz finu muziku i neizbežne specijalitete Etno Sela. Voditelj večeri - TV zvezda Ognjen Amidžić i tim prelepih hostesa dodali su sjaj ovoj večeri punoj prijateljstva, dobrog raspoloženja i zabave.
Ubrzo nakon toga probudili smo maštu gostiju, njih više od 220, pozivom domaćicama večeri da izaberu svoje partnere za takmičenje u plesu. Naime njih 7 je obilaskom velelepne sale, od stola do stola podiglo partnere za ples, koji su se takmičili u tri vrste plesa, a aplauzom nagrađeni smeli takmičari su ocenjeni njegovom jačinom, nakon čega su izabrana najbolja četiri, ali naravno samo tri nose nagrade kući. Treća i druga nagrada su bila pakovanja češkog piva uz zanimljive sadržaje u pakovanjima, a pobednik je osvojio Wellness vikend za dvoje u hotelu Merkur u Vrnjačkoj Banji.
Već vidno zagrejanu atmosferu digli su na noge svi gosti, puni elana i snage iščekujući već sada potencijalno neočekivane momente večeri. Vreli podijum na kratko smo prekinuli aukcijom za 5 proizvoda, koji su bili tema aukcije, gde su od početnih cena po m2, ponude u aukciji krenule vrtoglavo visoko. U aukciji se u ponudi našlo od 1 palete do čak kompletnog šlepera robe jedne serije proizvoda. Svoju smelost i takmičarski duh pokazali su svi gosti....... Nakon izvršene aukcije svaki pobednik pojedinačnog dela, potpisao je licitirane artikle i fotografisao se uz njih. Ovim potezom počeo je ostatak večeri uz uživanje u blagodetima hrane i pića i neizbežnog veselja.
