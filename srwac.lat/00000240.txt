Neki od naši reprezentativaca su još uvek na pripremama sa svojim klubovima, dok su neki već na Evropskoj sceni u kvalifikacijama za najelitnija Evropska takmičenja. Vidljivo je da se iz dana u dan kvalitet njihove igre podiže na sve viši nivo, a rezultati su pobede njihovih timova. Krenućemo od domaćih klubova
Crvena Zvezda je odigrala svoju premijernu utakmicu ove sezone u Evropi i već u njoj stekla prednost, koja bi trebalo da je veliki korak ka sledećem kolu Lige Evrope.
Utakmicu su odigrali u gostima kod fk Ventspils u Letoniji. U pobedi od 2:1 na Ventspilom u redovima crveno belih našli su se: Andrija Kaludjerović, Nenad Kovačević kao i mladi Darko Lazović. Lazović iz utakmice u utakmicu pokazuje izuzetan kvalitet na sredini terena i sve bismo više trebali obratiti pažnju na njegove partije. I u ovoj utakmici ovaj dvadesetogodišnjak je pokazao zašto ga već sada neki vide kao budućeg reprezentativca.
Nedelja iza nas donela nam je i dobre i loše vesti, što se tiče naših potencijalnih reprezentativaca i njihovih klubova u pohodu ka eliti Lige Šampiona i Lige Evrope. Počećemo od pozitivnih vesti i Srpskih klubova
Uspešan je bio Partizan, što se i očekivalo posle prvog meča u kome su crno beli trijumfovali u Beogradu rezultatom 4:0. Revanš u Makedoniji je bio samo formalnost i još jedna potvrda da je Partizan daleko kvalitetniji od Škendije. Minimalnom pobedom (1:0), crno beli su overili prolaz u sledeće kolo kvalifikacija za Ligu Šampiona gde za protivnika imaju Šampiona Belgije, ekipu Genka.
Vladimir Stojković nije bio medju startnih 11 crno belih jer već neko vreme ima problema sa povredom koja nije ozbiljnije prirode, ali trener Partizana nije hteo da rizikuje u ovom meču i odmorio ga za sledeću utakmicu. Opsirnije »
Naši fudbaleri žele da ovu sezonu provedu u najelitnijim Evropskim takmičenjima, kako u Ligi Šampiona tako i u Ligi Evrope, i daju sve od sebe da pomognu svojim klubovima Počećemo od naših klubova i potencijalnih reprezentativaca Sribje koji nastupaju za njih.
Brana Ilić (foto: Reuters)
Vojvodina je bila uspešna u svom prvom meču, i pobedila u gostima ekipu Vaduza sa 2:0. Strelac je bio i Brana Ilić, potencijalni reprezentativac, koji je imao zapažen nastup, jer je bio jedan od najboljih pojedinaca ekipe iz Novog Sada, a i ove utakmice. Inače Vojvodina, ukoliko se ne desi čudo i ispadne u ovom kolu, u sledećem kolu će odmeriti snage sa Izraelskom ekipom Hapoelom iz Tel Aviva. Opsirnije »
Vladimir Stojković nije bio previše raspoložen za priču posle teškog poraza od Estonije, a u kratkom obraćanju novinarima poručio je da se nada da će orlovi propušteno nadoknaditi u duelu protiv Italije.
Sada moramo da pokažemo da smo iznad svega i da pokušamo da se vratimo u trku za plasman na Evropsko prvenstvo. Nismo ispunili cilj, ali i to je fudbal, a već u Italiji ćemo pokušati da vratimo izgubljeno, rekao je Stojković koji nije želeo da komentariše dešavanja na tribinama.
Krivicu za treći gol Estonije preuzeo je Aleksandar Luković, a svakako deo odgovornosti pripada i Stojkoviću
- Takvi nesporazumi se dešavaju. Na greškama se uči i pokušaćemo do Italije da ispravimo takve propuste, kratak je bio naš čuvar mreže.
Fudbalska reprezentacija Srbije bez velikog pritiska i medijske pažnje nastavlja svoje pripreme za dve kvalifikacione utakmice koje joj predstoje protiv Estonije u petak i Italije u utorak.
Zbog nedavnog transfera u Partizan jedan igrač ipak se i dalje nalazi u žiži interesovanja domaće fudbalske javnosti, a reč je o golmanu crno-belih Vladimiru Stojkoviću. Posle drvlja i kamenja Stojković je svojim odličnim odbranama na meču sa Arsenalom potvrdio da se nalazi u dobroj formi.
Igram iz nedelje u nedelju i sigurno da sam spremniji nego što sam bio dok nisam bio standardan u svom klubu. Izborili smo povoljne rezultate na prve dve utakmice sa Farskim Ostrvima i Slovenijom. Nismo previše dobili, ali ni izgubili na ta dva susreta. Slovenija je jaka ekipa što je i dokazala, dok smo Farane sigurno dobili i sve je i dalje na nama, rekao je Stojković.
Prema informacijama ljudi iz Fudbalskog saveza Srbije prodaja ulaznica za utakmicu sa Estonijom ide dobro, a krenula je u ponedeljak kada su otvorene i blagajne na stadionu u Humskoj, pošto su do tada mogle da se nabave samo putem kol-centra. Prodate su i sve karte dodeljene FSS za susret u Đenovi (1.500 ulaznica), ali Italijane mnogo više od posete meču brine stanje terena na stadionu Luiđi Ferara.
