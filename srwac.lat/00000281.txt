Preporučite ovo na:
Izložba Stevana Perića
U čitaonici mesne zajednice ' ' Veljko Vlahović ' ' na Bagljašu u petak 10. februara 2012. otvorena je izložba Stevana Perića, pesnika i slikara iz Zrenjanina. Uprkos hladnoći i dubokom snegu, brojni posetioci i poklonici slikarstva Perićevog, prisustvovali su ovom kulturnom događaju koji je imao u sebi sve elemente pravog gradskog ekskluziviteta. Izuzev prisustva medija. Koje nažalost postaje poslovično iako je zrenjaninska kultura daleko najbolji deo naše regonalne stvarnosti.
Izložba Perićeva je neobična, provokativna i likovno sadržajna. Neobična po veličini islikanih povr šina jer petnaestak slika ispunjavaju kompletan vizuelan prostor. Sadržinom koja vizuelno i značenjski izaziva dramatičnost. Provokativna - po sadržini koja dominira platnima život, istorija, mit i metafora, i to prevashodno sa literarnom podlogom elementi su ovih monumentalnih artefakta. Koji nasuprot vladajućeg mejnstrima beskompromisno zagovara figuraciju. Zaumni humor, aluzija na prošlost i velike slikarske uzore, smela upotreba naturalističkog i pre svega vera u ono što radi neke su od odlika ovog Perićevog izlaganja.
Uz ovu belešku, slika koja se meni najviše dopala, iako je malo apartna u odnosu na glavni smer Perićevog likovnog izraza. To je ' ' Slušač muzike ' ' u kome se asocijacija na Rembranta spaja sa srpskom duhovnom tradicijom.
Zoran Slavić
STEVAN PERIĆ
(Zrenjanin 25.03.1965.)
U svet slikarstva zakoračio posredno, preko poezije. Dobitnik je Prva nagrade za poeziju koju dodeljuje Književna omladina Bosne i Hercegovine za 1989. godinu. Poeziju objavljivao u renomiranim časopisima širom bivše Jugoslavije.
U oblasti slikarstva, takođe, više puta nagrađivan. Izdvaja se Prva nagrada na republičkom konkursu 2008. godine, koju dodeljuje Savez amatera Srbije.
Izložba u MZ Veljko Vlahović u Zrenjaninu Stevanu Periću je treće po redu samostalno izlaganje.
Višegodišnji je član ULAZ - a.
Uvodna beleška u Katalogu izložbe:
"... Već u našem prvom utisku posle susreta sa slikama Stevana Perića, nastalim poslednjih godina, nameće se osnovna dilema: - da li je čovek već beznadežno potonuo u ovom, pokazalo se nebrojeno puta, vazda opakom svetu, ili je i sam takav, sa svim svojim skrivenim porivima i strastima. Prenapregnuta literarnost u smelim kompozicijama Stevana Perića, likovnim sredstvima nas uvodi u svet metafizike i metasimbola i sasvim specifičnog doživljaja agonije odabranih ostataka lepote i naivne ljudske radoznalosti. Ono, što ga izdvaja od autora sličnih tematskih afiniteta su obavezni epski format i izuzetna slikarska rešenja, čak i kada je paleta monohromatski potpuno sužena. Umetnik se, tako, iskreno opredelio da slika isključivo opomenu, jauk, apoteozu. Snagu dostignute ekspresije beleže i povremeni upadi u treću dimenziju. Stevan Perić nas uvodi, u mračne komore našeg nemoćnog i već sago relog otpora zlu.
