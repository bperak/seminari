Košutnjak film je producentska kuća za filmsku i TV proizvodnju, izdavačku delatnost i marketing. Od svog osnivanja 2005. godine učestvovali smo u proizvodnji najgledanijih kinematografskih i televizijskih projekata uključujući igrane i dokumentarno-igrane filmove, igrane serije, DVD i književna izdanja.
Vesti
Posebno me raduje što ćemo nastaviti sa tradicijom otkrivanja mladih talenata i što će u svim projektima koje pripremamo biti angažovana velika filmska ekipa, što u vreme velike krize nije mala stvar, kaže Zoran Janković, direktor Košutnjak fila u čijoj produkciji će uskoro početi da se snimaju tri ostvarenja Branio sam mladu Bosnu, Doba Dunđerskih i Samac u braku
Posle velikog uspeha filma " Šešir profesora Koste Vujića " reditelja Zdravka Šotre, a u produkciji Košutnjak filma, koji je oborio rekorde gledanosti, a prikazan je i u dijaspori, Zoran Janković, direktor Košutnjak filma najavljuje da će i ovog leta raditi punom parom.
Počinje snimanje prvog dokumentarno-igranog filma o Lazi Kostiću. " Doba Dunđerskih " režira Marko Marinković, po scenariju Pere Zupca. Ako je već prvi TV serijal o Lazi Kostiću (1841 - 1910), koji je bio planiran za narednu jesen, zbog besparice morao da bude privremeno odložen, utešno je što će prva klapa prvog dokumentarno-igranog filma o velikanu srpskog pesništva " pasti " već narednih dana.
Producentska kuća " Košutnjak film " uskoro počinje sa snimanjem TV serija " Samac u braku " i " Branio sam Mladu Bosnu ", ali i igrano dokumentarnog filma pod radnim naslovom " Doba Dunđerskih ". - Prva srpska televizija je zainteresovana da snimimo seriju " Samac u braku " koja će biti rađena po romanu Mir-Jam.
U čast osnivača pivare, čuvenog veleposednika i filantropa Lazara Dunđerskog, radiće se dokumentarno igrani televizijski film, a kasnije i serija. Direktor Košutnjak filma Zoran Janković kaže da će se snimati po scenariju na osnovu knjige Pere Zupca, a režiser je Marko Marinković. Okosnica priče bi trebalo da bude tužna sudbina ćerke bogatog Lazara Dunđerskog, u koju se fatalno zaljubio pesnik Laza Kostić. Laza je Lenki posvetio jednu od najlepših pesama srpske poezije Santa Maria Della Salute. Izvor: Blic
Rudolfa Cistlera, branioca Gavrila Principa, odlikovala je lična hrabrost, nepokolebljivost i moralna vertikala, koje čine klasične filmske junake. Domaća kinematografija biće uskoro bogatija za još jedan film zanimljive tematike. Čim okonča potragu za lokacijama i definitivno se odluči za glumačku podelu, Srđan Koljević krajem avgusta počinje snimanje filma, čija je okosnica sudska drama Sarajevskog procesa, iz ugla advokata dr Rudolfa Cictlera, jednog od branilaca Gavrila Principa. Ono što je upečatljivo, i što ga čini filmskim junakom za Koljevića jeste činjenica da je on, za razliku od ostalih branilaca, zaista zastupao prava atentatora, i u pravnom smislu oborio optužnicu, zbog čega je praktično bio suočen sa linčom.
U ČAST 100. GODIŠNJICE SARAJEVSKOG ATENTATA Direktor Košutnjak filma Zoran Janković otkrio je za Blic da ta producentska kuća uskoro počinje snimanje filma i serije o Gavrilu Principu, atentatoru na austrougarskog nadvojvodu Ferdinanda u Sarajevu 1914, čime je počeo Prvi svetski rat.
POSLE velikog uspeha " Šešira profesora Koste Vujića ", u proizvodnji " Košutnjak filma ", producent Zoran Janković najavljuje novo ostvarenje prema scenariju i u režiji Srđana Koljevića - " Branio sam Mladu Bosnu ". Film će se naći u bioskopima u martu naredne godine, dok će se TV serija emitovati na Vidovdan 2014. na Radio-televiziji Republike Srpske. Tada se obeležava 100 godina od sarajevskog atentata i početka Prvog svetskog rata.
U ekskluzivnom intervjuu za Novosti Srđan Koljević govori o radu na novom filmu, čiji je junak advokat Gavrila Principa. Obiman materijal, sakupljan 20 godina iz istorijskih izvora, ali i od porodica.
U okviru Dana srpske kulture u Istri od 18. do 21. aprila 2013. održana je 3. revija srpskog filma. U organizaciji Filmskog centra Srbije, Veća srpske manjine za Istarsku županiju i bioskopa Vali predstavljeno je pet filmova: Ustanička ulica, Miroslava Terzića, Klip, Maje Miloš, Smrt čoveka na Balkanu, Miroslava Momčilovića, Šešir profesora Koste Vujića, Zdravka Šotre i Zverinjak, Marka Novakovića. Izvor: Filmski centar Srbije
ZORAN JANKOVIĆ O FILMSKOM CENTRU Važno je da novoimenovani Upravni odbor Filmskog centra Srbije što pre učini sve kako bi kinematografija izašla iz skandalozne situacije, rekao je za " Blic " Zoran Janković, filmski producent i predsednik Stručnog saveta Filmskog centra Srbije.
Šta će se dogoditi sa " Avala filmom " nekada najvećim filmskim studijom na Balkanu, prepuštenom zubu vremena - verovatno će biti jasnije posle sastanka koji će biti održan u četvrtak 11. aprila u prostorijama Agencije za privatizaciju.
Neumorni reditelj, najavljuje serije o Lazi Kostiću i Aleksandru Karađorđeviću i govori o stanju u RTS-u. Romantična priča o neverovatnom profesoru Kosti Vujiću i maturantima Prve muške gimnazije, koja se subotom emituje na Prvoj TV, još jednom je potvrdila neverovatan dar reditelja Zdravka Šotre da za male ekrane prikuje milionski auditorijum.
U Hrvatskoj prikazivane stare serije RTV Beograd, nedavno i Bolji život, ali retko i nova produkcija. Domaća TV serija Montevideo, bog te video od pre nekoliko dana prikazuje se na dve televizije u regionu: skopskom Kanalu 5 i sarajevskoj Federalnoj TV.
Kultura na dobošu, filmske trake u auto servisu, kultna dela kao na deponiji, između auto delova na podu prekriveni prašinom i auto lakovima. Prostorija dalje, laboratorija za razvijanje filmova, nekada najsavremenija u Jugoistočnoj Evropi, danas opustošena. Prostorije za dekoratere deluju kao iz nekih prošlih vremena, ali samo deluju, sve mašine ovde su u potpunosti ispravne i prodaće se, kao i cela Avala. Haotično stanje vladalo je u Avala filmu, smatraju u Agenciji za privatizaciju. Ne postoji popis snimljenih filmova, pravilnika o arhiviranju, ne postoje ni kopije filmova.
Povodom aktuelne javne rasprave o Nacrtu zakona o naknadama za korišćenje javnih dobara, koji je u koliziji sa važećim Zakonom o kinematografiji, a na izričit zahtev celokupne filmske scene Srbije, u Filmskom centru Srbije u četvrtak 14. marta 2013, održan je skup sa ciljem da se javnosti i Ministarstvu kulture i informisanja Republike Srbije javno ukaže na štetnost prihvatanja tačke 7) člana 144. ovog zakona u najavi, koji poništava srž Zakona o kinematografiji, član 19. stav 2, 3, 4 i član 20.
Iako je za mnoge tek ono naselje iza Banovog brda, Žarkovo i te kako ima bogatu i značajnu istoriju. U Žarkovu je otvorena jedna od prvih škola u Srbiji, a iz ovog naselja potekli su brojni poznati sportisti, glumci, umetnici, golubari... LEGENDA - Među poznatim Žarkovčanima je i naš proslavljeni producent i direktor Košutnjak filma Zoran Janković koji je snimio dokumentarni film Žarkovo, priča koja traje. Janković kaže da postoji nekoliko priča i mitova o tome kako je Žarkovo dobilo ime.
Ako uspemo to što smo namerili, biće to verna, lirska i istorijska video-lektira za sve one koji vole Lazu Kostića. Ono što sam o Lenki već napisao u knjizi Lenka Dunđerska videće se i u seriji i možda još ponešto što nisam dorekao. Zdravko Šotra ima nameru da od serije napravi film o Lenki i Lazaru, ta kosmička, irealna, virtuelna, a u naznakama, i stvarna ljubav, to i zaslužuje.
Milovan Vitezović o " Šeširu " i " Lajanju ", prošlosti i budućnosti: Moje iskustvo govori da su ovo romantičnije generacije od nas i da se traže na nesigurnim mestima jer im sigurnija ne nudimo. Oživeo je Vuka Karadžića, Radoja Domanovića, Dimitrija Tucovića. Pisao o kraljevima i kneževima Srbije. Dao uputstvo poslanicima i ministrima kako da postanu Nikola Pašić.
DOGOVOR MINISTARSTVA I FILMADŽIJA Likvidacija Avala filma, našeg najvećeg filmskog studija, neće započeti u martu, kako je najavljeno, zato što eksperti iz Ministarstva kulture zajedno sa čelnim ljudima Filmskog centra Srbije treba sredinom sledeće treba da završe plan konsolidacije, potvrdio je Blicu Zoran Janković, predsednik Stručnog saveta FCS.
Može li da se desi da biseri srpske kinematografije završe u rukama privatnika koji uvoze peleneŠta bi danas, da su živi, rekli reditelji Aleksandar Saša Petrović i Žika Mitrović, koji su na daleko preneli slavu domaće kinematografije, kada bi čitali o nameri republičke Agencije za privatizaciju da proda filmove koje su režirali, da bi se namirili dugovi Avala filma, firme u bankrotstvu koja je vlasnik producentskih prava. Kao što smo juče pisali, za mesec do dva, kada se sredi imovinsko-pravna dokumentacija Avale verovatno će biti ponuđeno na prodaju oko 250 filmova ovog producenta, kao i deo njegove imovine.
Nekada jedan od najvećih i najbolje opremljenih filmskih studija na Balkanu, Avala film, mogao bi uskoro da bude likvidiran, a na listi za prodaju mogli bi da se nađu kultni filmovi snimljeni u ovom studiju poput Skupljača perja Saše Petrovića ili Slavice Vjekoslava Afrića, prvog kinematografskog ostvarenja koje je napravljeno u studiju na Košutnjaku. To je, kako piše beogradska štampa, samo deo od oko 250 videograma namenjenih za pokrivanje dugova firme koja je pod stečajem od 2011. godine zbog zaduženja od skoro milion evra. Među imovinom koja bi se mogla naći na dobošu je i jedan objekat koji nije na parceli koja pripada Avali.
Da li će država obustaviti stečajni postupak i spasi " Avala film " od nestajanja. Najavljeni početak rasprodaje i likvidacija filmskog studijaLikvidacija " Avala filma ", našeg najvećeg i jedinog državnog filmskog studija, nad kojim se od 23. maja 2011. odlukom Privrednog suda u Beogradu sprovodi stečajni postupak, kako saznaju " Novosti ", mogla bi da započne tokom marta.
Posle vesti da Ministarstvo kulture Vlade republike Srbije ove godine nije predvidelo ni dinara budžeta za finansiranje domaćih filmova izazvala je veliku buru među svima koji se bave filmskom umetnošću.I dok reditelji protestvuju, stručnjaci iz filmske oblasti rešili su da uzmu stvar u svoje ruke. Zoran Janković (55) direktor Košutnjak filma i predsednik stručnog saveta filmskog centra ovu situaciju opisuje kao - katastrofu.
Film Šešir profesora Koste Vujića " osvojio je nagradu publike na Festivalu novog balkanskog filma u Švedskoj.Festival novog balkanskog filma (Balkan New Film Festival - BaNeFF 2013), održan je od 8. do 10. februara istovremeno u 11 gradova Švedske: Stokholmu, Malmeu, Upsali, Karlstadu, Lundu, Norkopingu, Umeji, Visbiju, Vasterasu, Erebru i Ostersundu.
Prema planu scenarista Milovana Vitezovića, Pere Zupca, reditelja Zdravka Šotre i produkcijske kuće " Košutnjak ", burni život pesnika Laze Kostića do kraja godine biće pretočen u seriju, a potom i u film.Prva klapa serijala planira se za jesen ove godine, a poslednja narednog leta. Koproducent, kako se najavljuje, biće RTV Vojvodine uz finansijsku podršku vojvođanske Vlade. Od Republike se, pak, očekuje podrška za film koji će osvetliti spone Laze i Lenke Dunđerski, njegove inspiracije za srpsku pesmu nad pesmama " Santa Maria della Salute ".
ŠEST MESECI TRAŽILI REŠENJE, RTS NA KRAJU OSTAO BEZ VELIKOG PROJEKTA Serija Šešir profesora Vujića, dugo najavljivana na RTS-u, rađena po scenariju Milovana Vitezovića a u režiji Zdravka Šotre, bila je u programskom planu javnog servisa do pre dva meseca. Ipak, od 16. februara biće emitovana na Prvoj televiziji. Producentska kuća Košutnjak film bila je prinuđena da zbog neizmirivanja obaveza raskine ugovor sa javnim servisom, te da prava za emitovanje proda Televiziji Prva.
Serija nastala iz filma Šešir profesora Koste Vujića, najavljivana za RTS, emitovaće na Prvoj srpskoj televiziji od 16. februara, subotom u 21.00 Čini se da je zlatno doba (domaćeg) serijskog programa na Medijskom javnom servisu iza nas. A, teško da će se, osim kroz reprize starih hitova, uskoro stvari popraviti.
Pisac Milovan Vitezović piše pesme, eseje, aforizme, romane, filmska i TV scenarija. Objavio je oko 50 knjiga u 200 izdanja, autor je mnogih TV drama i serija, bio je dugogodišnji urednik Umetničko-zabavnog programa TV Beograd. Autor je romana Lajanje na zvezde i scenarija za istoimeni film, a ove godine prema njegovom predlogu snimljen je gledani film Šešir profesora Koste Vujića.
Filmski centar izabrao novog direktora, Stručni i Umetnički savet, predstavio strategiju. Mandat dobio reditelj Dragan Marinković, čeka se potvrda Ministarstva kulture. Jednoglasnom odlukom članova Upravnog odbora Filmskog centra Srbije, koja je usledila nakon tajnog glasanja, za novog direktora izabran je reditelj Dragan Marinković, saopšteno je na konferenciji za novinare u sredu.
Upravni odbor Filmskog centra Srbije će sutra, u sredu 5. decembra u 12 sati održati konferenciju za novinare u prostorijama Filmskog centra Srbije, Zagrebačka 9 / 3 na kojoj ćemo vas upoznati sa: delatnostima Filmskog centra Srbije u tekućoj godini
U nedelju 02.12.2012 u 18.40 sati na drugom programu RTS-a biće emitovan dokumentarni film ŽARKOVO PRIČA KOJA TRAJE. Da bi sačuvao od zaborava selo koje je postalo sastavni deo velegrada i prikazao potonjim generacijama kako se kroz vekove razvijalo beogradsko naselje Žarkovo, producent Zoran Janković uhvatio se rediteljskog posla i napravio dokumentarni film " Žarkovo, priča koja traje ".
U Johanezburgu je u četvrtak, 22. novembra otvoren Festival srpskog filma u organizaciji Filmskog centra Srbije, pod pokroviteljstvom Ambasade Republike Srbije u Pretoriji, koji će trajati od 22. do 29. novembra. U okviru ceremonije otvaranja nastupili su članovi Srpskog kulturno-umetničkog društva " Afrika ", nekoliko srpskih pisaca i slikara koji žive i stvaraju u Južnoj Africi.
Manifestacija Dani srpske kulture počela je u Temišvaru, a u narednih mesec dana publici u tom rumunskom gradu biće predstavljeni različiti sadržaji koji promovišu kulturu Srba i Srbije. Ministar kulture i informisanja Bratislav Petković otvorio je manifestaciju, koja će trajati do 6. decembra. Posle zvaničnog otvaranja, uz prisustvo reditelja, glumaca i producenta prikazan je film " Šešir profesora Koste Vujića ".
Ministar kulture i informisanja u Vladi Republike Srbije Bratislav Petković otvoriće sutra manifestaciju Dani srpske kulture u Temišvaru, koja će trajati do 6. decembra ove godine. U saopštenju Ministarstva kulture i informisanja navodi se da će Dani srpske kulture u Temišvaru početi projekcijom filma Šešir profesora Koste Vujića, dok će u narednih mesec dana rumunskoj publici biti predstavljeni različiti sadržaji kojima se promoviše srpska kultura.
" Šešir profesora Koste Vujića " učestvovaće na Dvanaestom festivalu srpskog filma u Australiji koji će se održati od 04. novembra do 09. decembra 2012. u sledećim gradovima: Sidneju, Melburnu, Adelaidu, Pertu, Brizbejnu, Vulagongu i Kanberi.
U Leposaviću će u ponedeljak uveče biti otvoren, deseti po redu, festival domaćeg filma " Leposavić 2012 " na kome će biti prikazano preko deset filmova. Festival će otvoriti jedan od najvećih domaćih reditelja, osvajač mnogih domaćih i medjunarodnih nagrada i priznanja Emir Kusturica. Festival će trajati pet dana, a gosti će biti mnogobrojni reditelji i glumci iz Srbije.
Distributerska kuća Cinefest pokreće akciju pod nazivom Ponovo radi bioskop, čiji je cilj da u srpskim gradovima koji nemaju bioskopske sale prikaže poznata domaća i strana filmska ostvarenja. Projekat Ponovo radi bioskop biće započet projekcijom filma Zdravka Šotre Šešir profesora Koste Vujića, koji će biti prikazan 24. oktobra u Kostolcu, nakon čega će ovo ostvarenje biti prikazano u Velikom Gradištu, Petrovcu na Mlavi, Svilajncu, Novom Bečeju, Bečeju, Kuršumliji, Smederevskoj Palanci i Velikoj Plani.
Na 81. sednici Upravnog odbora Filmskog centra Srbije, koja je održana 17. septembra donete su sledeće Odluke: I Odluka o formiranju Umetničkog i Stručnog saveta Filmskog centra Srbije, na osnovu usaglašenih predloga sa svim strukovnim udruženjima i saglasno Statutu Filmskog centra Srbije:
Film Šešir profesora Koste Vujića reditelja Zdravka Šotre naišao je na veliku pažnju publike, što zbog sjajne glumačke postave na čelu sa Aleksandrom Berčekom, što zbog tople ljudske priče o jednoj uspešnoj generaciji, koju je vrsno napisao Milovan Vitezović.
Šešir profesora Koste Vujića učestvovaće na ovogodišnjoj manifestaciji Mesec srpske kulture u Mađarskoj, koja se održava u periodu od 14. septembra do 12. oktobra 2012. Film će biti prikazan 28. septembra u 19.00 h u Srpskom kulturnom centru u Budimpešti.
Aleksandar Berček dobitnik je nagrade Gran pri Naisa, najvišeg priznanja 47. Filmskih susreta u Nišu, za šarmantno, toplo, šeretski odigranu ulogu profesora Koste Vujića. Najbolji glumac za mušku epizodu je Branimir Brstina za ulogu u filmu Šešir profesora Koste Vujića.
Proglašenjem i uručenjem nagrada sinoć je u Centru za kulturu u Sopotu završen 41. SOFEST. Nagradu za najbolju mušku ulogu, koju čine statueta Sofest i novčani iznos od 150.000 din, dobio je Aleksandar Berček za ulogu u filmu Šešir profesora Koste Vujića. Nagrada je doneta jednoglasno. Obrazloženje: Svedenim postupcima izražajno je oslikao lik dobroćudnog osobenjaka iz 19. veka i profesora generacije naših najuspešnijih uglednika našeg društva.
Pisac i scenarista Siniša Pavić o epohama i sistemima koje smo načeli a nismo potrošili, surovom kapitalizmu u koji smo se vratili... Političari stalno vređaju naš razum. Talenat, čestitost, poštenje nemaju nikakvu cenu Kod Domanovića nije kriv samo slepi vođa koji je poveo narod, već i sa narodom koji ide za slepim vođom, a zna da on ništa ne vidi, takođe nešto nije u redu. Danas je najlakše reći da su za sve političari krivi, oni i jesu najodgovorniji, jer preuzimaju na sebe obavezu da služe zemlji, državi, narodu, građanima, ali i građani snose izvesnu odgovornost - kaže u razgovoru za Novosti Siniša Pavić, scenarist kultnih serijala i filmova, autor brojnih istorijskih drama, i jedan od pisaca koji su rentgentskom preciznošću ušli u naš mentalitet.
Pisac o našoj dijagnozi i slozi, popustljivoj pameti, cenzuri istorije, jeziku i ćirilici: Nije problem da se Srbi ujedine, pogotovo oko Kosova, već da se bar u tome slože srpske političke vođe. Jezik je svetinja. Uspeo je u hrabrom pokušaju da uz beogradska Tri šešira doda još jedan. Njegov Šešir profesora Vujića stigao je i u mađarsku školsku lektiru. Lajanjem na zvezde potrefio je tamo gde je svima najlepše, u dane mladosti, a knjiga je postigla zvezdane tiraže...
Studenti Akademije umetnosti spremaju tribinu na temu produkcije u umetnosti i medijima, u četvrtak, 17. maja, u 16 h u Plavoj sali Akademije 28. Tribina je namenjena svima koji žele da saznaju više o zanimanju producenta, i iz prve ruke čuju kako nastaje jedna pozorišna predstava, film, TV emisija ili festival.
Priznanja Zlatni beočug, koja dodeljuje Kulturno-prosvetna zajednica Beograda za trajni doprinos kulturi Beograda, uručena su u četvrtak 12. aprila na Velikoj sceni, a među ovogodišnjim laureatima nalazi se i četvoro umetnika iz Narodnog pozorišta.
Film Šešir profesora Koste Vujića u režiji Zdravka Šotre premijerno je prikazan 08.04.2012. u Bijeljini u prepunoj sali Centra za kulturu Semberija, a premijeri je prisustvovao i reditelj, prenose agencije. - Film predstavlja život đaka, dece iz provincije koja su se snalazila na razne načine gde će jesti, gde spavati, ali ipak postaju veliki ljudi - rekao je Šotra i dodao da će film biti prikazan i kao serija u kojoj će biti obuhvaćene scene koje nisu prikazane u filmu.
Filmskim hitom Zdravka Šotre " Šešir profesora Koste Vujića " počinje mesečno prikazivanje našeg filma u Torontu. Predvidjene projekcije u Otavi, Kičeneru, Vankuveru, Čikagu i Majamiju. Festival srpskog filma (Toronto Serbian Film Festival) ulazi u 12. godinu svog postojanja. Ova manifestacija naše kulture postala je tradicija najvećeg kanadskog grada, a sa preko 30 hiljada gledalaca jedna od najvećih manifestacija naše kulture u Severnoj Americi. Ove godine uvode se značajne novine u prezentaciji naše kinematografije i filmova iz Jugoistočne Evrope.
Nova biosopska dvorana Cineplexx u TC Plaza u Kragujevcu bila je mala da primi vernu publiku, koja je želela da prisustvuje premijeri filma Šešir profesora Koste Vujića kojoj je prisustvovala glumačka i autorska ekipa filma. Zato su organizatori odlučili da naprave dve projekcije.
Autor romana i scenarija Šešir profesora Koste Vujića prezadovoljan što film o čuvenom profesoru privlači veliku pažnju publike: Mene ima u Lajanju na zvezde pod nadimkom Filozof. Dok film Šešir profesora Koste Vujića obara rekorde u broju bioskopskih gledalaca, autor istoimenog romana i scenarija Milovan Vitezović živi u iščekivanju. Šešir bi trebalo uskoro da se pojavi i na televiziji kao serija u osam epizoda.
Film " Šešir profesora Koste Vujića ", nažalost, neće biti prikazan u Banjaluci, kao i u još nekim gradovima u Republici Srpskoj iako je interesovanje publike veliko. Naime, Vladimir Ljevar, direktor Multipleksa Palas je od Košutnjak filma tražio da cena bude 70 odsto od prihoda filma ili nema filma, sa čime se producent Zoran Janković, koji je finansirao ceo film, nije mogao složiti, dodavši da je to previše. Janković smatra da nije u redu što se film neće prikazati u Banjaluci i izražava veliko žaljenje zbog toga.
Glumci filma " Šešir profesora Koste Vujića " oduševili su publiku u Vršcu, a posebne simpatije pobrao je Aleksandar Berček, koji je brljantno odigrao ulogu profesora Vujića. Na projekciji, koja je održana 14. marta u Kongresno-muzičkoj dvorani centra Milenijum, publici su se poklonili i producent filma Zoran Janković, kao i mladi glumci Andrija Daničić, Mateja Popović, Davor Perunović i Stevan Piale.
Priča o neverovatnom profesoru Kosti Vujiću stigla je i u Inđiju. U bioskopu Kulturnog centra publici su se poklonili i glumci Uroš Jakovljević, Nikola Ranđelović, Andrija Daničić, Sonja Kovačević, Mateja Popović.
Premijera Šešira održaće se 9. marta 2012. u Inđiji u 20:00 h, a samo nekoliko dana kasnije, 12. marta publika u Gornjem Milanovcu će imati prilike da premijerno pogleda ovo ostvarenje sa početkom u 17:30 i 20:30 h. Film će 14. marta imati premijere u Vršcu u 19:00 h i 23. marta u Kragujevcu u 20:00 h.
Veliki broj sugrađana se nakon projekcije filma Šešir profesora Koste Vujića družio sa mladim glumcima u bioskopu Sinepleks i Kolosej. Glumačka ekipa koju su činili Aleksandar Radojičić, Ljubomir Bulajić, Andrija Daničić, Davor Perunović, Stevan Piale, Nikola Ranđelović, Tamara Aleksić i Sonja Kovačević, potpisivali su promotivne plakate i davali autograme.
Ekipa filma poklonila se publici u Valjevu na projekciji, koja je održana u subotu 25. februara 2012. u 20 časova.Burnim aplauzom pozdravljeni su mladi glumci koji su prisustvovali projekciji, Miloš Biković, Nikola Ranđelović, Mateja Popović, Ljubomir Bulajić, Davor Perunović, Stevan Piale i Tamara Aleksić, kao i producent Zoran Janković i urednik filma Slobodan Terzić.
Pozivamo vas na druženje sa ekipom filma Zdravka Šotre Šešir profesora Koste Vujića u nedelju, 26. februara 2012. U bioskopu Cineplexx (TC Delta City) u periodu od 17:30 do 19:00 h glumci će se družiti sa publikom, potpisivati postere i fotografisati sa svim ljubiteljima pomenutog filma.
Na svečanosti u Patrijaršiji novoustanovljeni Orden Svetog despota Stefana Lazarevića, Svetog arhijerejskog sinoda SPC, uručen je piscu Milovanu Vitezoviću (1944) za celokupan književni opus.Orden je uručio patrijarh Irinej u prisustvu svih članova Sinoda. Zahvaljujući se u svoje, i u ime Miše Vujovića, vlasnika izdavačke kuće Princip pres, koji je takođe dobio ovo priznanje, Vitezović je istakao:
Sa velikim zadovoljstvom vas obaveštavamo da je film Zdravka Šotre Šešir profesora Koste Vujića, u produkciji Košutnjak filma, za 19 dana bioskopske distribucije u Srbiji videlo preko 100.000 gledalaca. I pored nepovoljnih vremenskih uslova ekipa filma koju predvode nasi mladi glumci, nedavno se predstavila publici u Novom Sadu, i Nišu. Film je pored pomenutih gradova na bioskopskom repertoaru u Zrenjaninu, a uskoro će moći da ga pogleda i publika u Valjevu, Loznici, Čačku, Kragujevcu i drugim gradovima širom zemlje.
