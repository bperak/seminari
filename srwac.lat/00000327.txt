Od osnivanja 1993. do danas, nekada Bami a danas Livingston, imao je i ima i dalje vrlo dinamičan, uspešan i bogat život.
Brojni đaci, mali i veliki, učili su i naučili strane jezike u našoj školi. Osim što su stekli diplome, naučili da uče, da budu tolerantni i da poštuju mišljenje sagovornika, saznali mnogo o različitim stranim kulturama, svi oni su ostavili neizbrisivi trag u biografiji naše škole.
Kroz školu su prošli i mnogi nastavnici; mlađi, stariji, Englezi, Francuzi, Španci, Amerikanci, talentovani, vredni, kreativni, ambiciozni, uspešni... Razni. Svi su na svoj način doprineli današnjem statusu i imidžu škole.
Na ovom mestu ćemo pomenuti neke od đaka, profesora i događaja:
1996. održan je prvi veliki javni čas pod nazivom An English School na kome su učestvovali skoro svi učenici Bami škole.
1997. smo prvi put organizovali izlet sa našim đacima na Avalu. Iznajmili smo autobus, nekoliko roditelja je poško sa nama a dan je bio divan, bogat raznim aktivnostima, deca su bila motivisana i vesela i mnogi od njih i danas pamte taj izlet.
1999. škola je radila i okupljala decu koja su želela da dolaze na časove iako je to bilo vreme bombardovanja. Tada su svi učenici i nastavnici, na platnu oslikali i transparent sa porukom mira, čija je fotografija zajedno sa fotografijom i dece i nastavnika poslata u Ujedinjene Nacije. Zbog toga je škola dobila i malo priznaje od The English Book, nekoliko knjiga prilagođenih različitim nivoima znanja engleskog jezika, sa posvetom.
2007. smo prvi put organizovali posetu pozorištu i na taj način proširili polje učenja jezika na aktuelnosti i događaje van same škole stranih jezika.
Veče u pozorištu
British Council i malo pozorište Duško Radović su započeli novi vid saradnje. British Council je pozvao reditelja Nik Gordona iz Engleske da napravi predstavu za decu u pozorištu Duško Radović. On je režirao predstavu Strašne priče braće Grim. Glumci su Srbi i jezik na kom se predstava izvodi je srpski. BAMI škola je prihvatila poziv pozorišta da dodjemo i predstavu odgledamo. Teodora, Žarko, Nikola i ja (Marijana) smo išli u pozorište u petak, devetog novembra. Izuzetno smo uživali u predstavi. Složili smo se da bi svako uživao u predstavi jer je ona moderna verzija starih, dobropoznatih priča. Deca i ja smo se dogovorili da ćemo pričati sa režiserom nakon predstave. Prišli smo mu i nakon mog uvoda da moji učenici imaju pitanje za njega, otkrila sam da su moja deca nestala. Njihova stidljivost ih je naterala da se sakriju iza jakni. To je bio vrlo simpatičan momenat. Nik i ja smo se nasmejali. U ime dece sam ga upitala dogovoreno pitanje i poželela lep provod u našoj zemlji. Nekoliko trenutaka kasnije Nikola je odlučio da se vrati u kafe i da se zahvali Niku za divno veče u pozorištu. Nakon tog čina Nikola je bio veoma ponosan na samog sebe. I ja sam se ponosila njime. Predstava je interesantna, opuštajuća i vrlo dopadljiva. Preporučujemo je svakome jer će zasigurno razgaliti svačiju dušu i staviti osmeh na svako lice.
Marijana Trifunović, professor engleskog jezika, 2007.
2009. smo posetili izložbu dinosaurusa, imali smo vodiča koji nam je otkrio mnoge stvari o životu tih stvorenja a koje nismo ni pretpostavljali. Interaktivno iyložbeni prostor je bio otkrovenja kako za decu tako I za nas, nastavnike.
