O NAMA
Proizvodnja
Osnovna delatnost kompanije AD IGMA iz Uljme je proizvodnja opekarskih proizvoda, kvarcnog peska i betonske galanterije. Organizovana je kao Akcionarsko društvo gde su vlasnici akcija radnici firme, bivši radnici i penzioneri. Organizacijom i načinom rada kompanija se prilagođava savremenim načinima poslovanja na domaćem i stranom tržištu. Kontinuiranom razradom strateškog razvoja i izvoznih aktivnosti, neprestanim praćenjem kontrole kvalitieta, ulaganjem u kapacitete i programe, IGMA iz Uljme stvorila je zavidnu poziciju jednog od većih proizvođača opekarskih proizvoda u Srbiji.
Ove 2013. godine firma slavi 106 godina od osnivanja i rada.
Od 1907. godine, kada je firma osnovana, postavljene su reference koje se i danas koriste.
Najvažniji cilj je bio i ostao - da zadovoljimo potrebe kupca a uspešno poslovanje u godinama iza nas dokazuju da smo u tome i uspeli.
Za više od jednog veka rada proizvodnja se stalno menjala uvek u cilju poboljšanja proizvoda i smanjenja troškova. Jednu stvar ipak nikad nismo promenili a to je prirodni i ekološki zdrav materijal. U vremenu kad ekologija postaje polazni faktor svake proizvodnje mi se možemo pohvaliti našim proizvodima koji su oduvek bili i ostali ekološki.
Naši proizvodi se koriste u svim procesima gradnje a sirovina kvarcnog peska i u procesima proizvodnje. Kvarcni pesak se koristi u staklarskoj industriju, industriji keramike i porcelana, u hemijskoj industriji...
Pored stalnog razvoja proizvodnje i širenja palete proizvoda, praćeni dugogodišnjim iskustvom, ulagali smo u i razvijanju usluge prevoza. Naši proizvodi se sada prevoze kamionima, vagonima (železnicom) a u bližoj budućnosti i u brodovima (baržama). Širom ponudom načina prevoza i smanjenjem troškova prevoza naši proizvodi postaju dostupniji kupcu u zemlji i inostranstvu.
Istorijat
1907. Viljem Glojer osnovo je ciglanu u Uljmi,
Od 1945. godine Ciglana u Uljmi prelazi u vlasništvo Autonomne Pokrajine Vojvodine. Ciglana u Uljmi nosila je naziv Industrija cigle i crepa Boško Vrebalov,
Ciglana je radila kao samostalna radna organizacija sve do juna 1969. godine kada je ušla u sastav PD Ogled u Uljmi,
Godine 1972. počela je priprema za rekonstrukciju Ciglane,
1973. godine izgrađena je nova prerada i oblikovanje proizvoda i izgrađen početni sušni prostor,
1980. godine izgrađena je još jedna Fabrika za proizvodnju fasadne cigle čime je udvostručen kapacitet,
Od 1980. godine PIK se transformiše u SOUR PIK Agropanonija a IGMA kao radna organizacija u sastavu PIK,
1985. godine vrši se rekonstrukcija kružne peći u tunelsku peć,
1973. do 1990. direktor je Siljanovski Tanasije,
1990. godine počinje ozbiljan tehnološki napredak,
Danas je to akcionarsko društvo za proizvodnju i promet građevinskog materijala i nemetalnih mineralnih sirovina. AD Indrustrija građevinskog materijala IGMA Uljma se bavi i prometom građevinskog materijala potrebnog za izgradnju objekata,
