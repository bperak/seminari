Digitalna televizija ne podrazumeva samo oštriju sliku i jasniji zvuk, već više servisa i aplikacija koji nisu bili primenjivi u slučaju analogne televizije. Postoji veliki broj razloga zbog koji čine digitalnu televiziju superiornijom, i zbog kojih digitalizacija emitovanja predstavlja potpuno novi doživljaj u svakodnevno m gledanj u televizije, a najbitniji su:
1. Bolji kvalitet televizijske slike. Kod digitalnog emitovanja (DVB) televizijski signal je bez ometanja, odnosno otporniji je na spoljne uticaje u odnosu na analogni način emitovanja. Drugim rečima, ukoliko prijemnik registruje i najmanji izvor digitalnog signala on će ga prikazati u istom kvalitetu kao i signal koji ima mnogo jači izvor. U praksi to znači da digitalna TV slika " ne poznaje " mogućnost pojave tzv. snega.
2. Televizija visoke rezolucije (HDTV). Ova karakteristika digitalne televizije usko je povezana sa kvalitetom televizijske slike, jer trenutno predstavlja vrhunac televizijskog emitovanja, ali je izdvojena kao posebna, pre svega zbog proizvođača televizijskih aparata koji na njoj grade čitave prodajne strategije. Naime, HDTV podrazumeva emitovanje u rezoluciji 1920 h1080, a proizvođači TV aparata svoje, trenutno, najbolje i najskuplje modele upravo vezuju za ovu rezoluciju emitovanja. Televizori koji su pravljeni za ovaj kvalitet emitovanja nose oznaku Full HD 1080 p.
Trenutno, HD televizija u Evropi predstavlja prestiž, jer postoji ograničen broj kanala koji emituju u ovoj rezoluciji i sledstveno mali broj onih koji imaju mogućnost da posmatraju ove kanale u svojim domovima. Ipak, prema poslednjim istraživanjima najavljeno je da će u Evropi do 2010. godine biti oko 150 kanala u HD rezoluciji, što svakako ide u prilog proizvođačima LCD i Plasma televizora.
3. Bolji kvalitet i veća raznovrsnost zvučnih sistema. Jedna od osnovnih karakteristika digitalne televizije je zvučni sistem Dolby Digital kvaliteta. Sa druge strane, od TV kanala koji emituje program zavisi da li će zvučni sistem biti Mono, Dolby Stereo ili Dolby Surround 5.1, odnosno sa jednim, dva ili šest nezavisnih audio izlaza. Trenutno svi HD kanali emituju program sa Dolby Surround 5.1 zvučnim sistemom, što u praksi znači da ukoliko gledalac poveže digitalni kablovski prijemnik sa pojačalom, Home Cinema sistemom ili nekim drugim odgovarajućim perifernim uređajem, on prilikom gledanja tog programa može uživati u okružujućem zvuku baš kao prilikom gledanja DVD naslova na kućnom bioskopu.
4. Elektronski programski vodič (EPG), roditeljska kontrola i slične aplikacije. Ovde se radi o aplikacijama koje nisu bile primenjive kod analogne televizije. EPG omogućava opis sadržaja programa koje gledalac može da pregleda u svakom trenutku, bez obzira koji kanal trenutno prati i to do sedam dana unapred. Roditeljska kontrola daje mogućnost da se deci onemogući gledanje onih programa za koje roditelji smatraju da nisu primereni za njihov uzrast.
5. Lični video rekorder (PVR). Kod analogne televizije ovu funkciju je vršio poseban uređaj u vidu video ili DVD rekordera. Kod digitalne televizije ovu funkciju preuzima složeniji tip digitalnog kablovskog prijemnika koji u sebi ima ugrađen tvrdi disk različitog kapaciteta memorije na koji se smešta sadržaj koji gledalac želi da snimi, bilo u trenutku gledanja ili programiranjem za odgovarajući termin i period snimanja u budućnosti.
6. Video na zahtev (VoD). Ovaj servis digitalne televizije omogućava korisniku da odabere i gleda video sadržaj koji je deo ponude operatora. Drugim rečima, gledalac iz udobnosti svog doma, putem daljinskog upravljača može izabrati filmski naslov koji želi da gleda u datom trenutku.
7. Plati pa gledaj (PPV). Servis digitalne kablovske televizije Pay per View za razliku od videa na poziv omogućava gledanje TV programa na koje korisnik nije pretplaćen, ali se nalaze u ponudi operatora. Na primer, ukoliko gledalac želi da gleda direktan prenos sportskog događaja na kanalu koji nije obuhvaćen programskim paketom na koji je pretplaćen već se nalazi u nekom drugom programskom paketu, on može poslati zahtev za gledanje tog kanala u željenom terminu.
Zaključenjem ovog Ugovora zasniva se pretplatnički odnos između pretplatnika i JOTEL-a povodom korišćenja usluge DIGITALNA TELEVIZIJA, koja podrazumeva poseban sistem za distribuciju TV signala (određeni broj TV kanala iz Ponude sa cenovnikom) do pretplatnika baziran na plaćanju mesečne naknade, a uz pomoć nekog od ponuđenih digitalnih risivera po odabiru pretplatnika.
Član 2.
Pretplatnik dobija od JOTEL-a na korišćenje digitalni risiver neophodan za praćenje usluge DIGITALNA TELEVIZIJA. Pretplatnik je u obavezi da sa dobijenim risiverom postupa u skladu sa Ugovorom o korišćenju digitalnog risivera. Pretpatnik je obavezan da ukoliko to Provajder zahteva od njega, vrati Provajderu digitalni risiver sa orginalnim pakovanjem i kompletnim sadržajem orginalnog pakovanja, na lokaciji predstavništva Provajdera.
Pretplatniku nije dozvoljeno da dobijeni digitalni risiver prenosi na treće lice / lokaciju, i isto bi se smatralo direktnim kršenjem Pretplatničkog ugovora, što bi povlačilo posledice definisane odredbama Opštih uslova.
Član 3.
Pretplatnik dobija na korišćenje, u skladu sa izabranom vrstom usluge DIGITALNA TELEVIZIJA, prema Ponudi sa cenovnikom:
digitalni SD risiver
digitalni HD risiver
digitalni HD risiver sa DVR opcijom.
Član 4.
Ugovorne strane saglasno konstatuju da su prilikom zaključenja ovog Ugovora pretplatniku poznati / uručeni važeći Opšti uslovi za korišćenje usluge DIGITALNA TELEVIZIJA i Ponuda sa cenovnikom, kao i da isti predstavljaju sastavni deo ovog Ugovora, te ugovorne strane izjavljuju da su upoznate i saglasne sa tekstom ovog Ugovora i njegovih sastavnih delova.
Pretplatnik je saglasan da JOTEL može vršiti izmene Opštih uslova i Ponude sa cenovnikom, o čemu će se pretplatnik obaveštavati pristupom sajtu JOTEL-a, na kome će predmetne izmene blagovremeno biti prezentovane.
Član 5.
Ukoliko pretplatnik i JOTEL već imaju zaključen ugovor o zasnivanju pretplatničkog odnosa za uslugu DIGITALNA TELEVIZIJA kojim je pretplatnik dobio na korišćenje digitalni kablovski prijemnik sa smart karticom, pređašnji ugovor će se, pod uslovom da pretplatnik izmiri sve obaveze i vrati navedenu opremu, smatrati raskinutim u trenutku zaključenja ovog Ugovora.
Član 6.
Preduslovi za korišćenje usluge, programski paketi, neophodna oprema za korišćenje usluge i međusobna prava i obaveze ugovornih strana definisani su Opštim uslovima i Ponudom sa cenovnikom.
Član 7.
Ukoliko pretplatnik u nekom od promotivnih perioda / akcija ostvari pravo na posebne pogodnosti / popuste definisane Ponudom sa cenovnikom, ovaj Ugovor zaključuje se na 24 meseci, u kom periodu može biti raskinut shodno odredbama Opštih uslova.
Ovaj Ugovor će se automatski produžavati na period od 12 meseci, ukoliko Pretplatnik, najkasnije 15 dana pre isteka ugovornog perioda, ne podnese poseban zahtev za korišćenje DIGITALNA TELEVIZIJA usluge bez pogodnosti iz Ponude sa cenovnikom.
Član 8.
U slučaju spora po ovom Ugovoru isti će se rešavati shodno odredbama Opštih uslova.
Član 9.
Ovaj Ugovor zaključen je u dva istovetna primerka od kojih svaka strana zadržava po jedan.
P rovajder zadržava pravo da, u skladu sa uslovima na tržištu i svojom poslovnom politikom, izmeni Ponudu sa cenovnikom. O izmenama cenovnika P rovajder mora blagovremeno obavestiti P retplatnika, a najmanje 7 dana pre početka važenja novog Cenovnika, preko aktuelnog veb sajta provajdera.
Član 4.
P rovajder garantuje da R isiver:
ispunjava karakteristike navedene u fabričkoj specifikaciji,
pravilno će funkcionisati u periodu korišćenja, ako njime P retplatnik rukuje u granicama izdržljivosti koje propisuje proizvođač,
da prilikom preuzimanja ustanovi kompletnost i fizički neoštećenost R isivera, i potpiše REVERS kojim ovo potvrđuje, a sve naknadne reklamacije neće biti prihvaćene.
da obavezno sačuva originalnu ambalažu i opremu u skladu sa REVERSOM i svu priloženu tehničku dokumentaciju (i u štampanom i u digitalnom formatu) u periodu korišćenja, i da ih vrati P rovajderu prilikom raskidanja Ugovora o zanivanju predplatničkog odnosa.
da R isiver koristi isključivo za svoje potrebe i na navedenoj adresi iz Ugovora, u skladu sa odredbama Opštih uslova
da se bez izuzetka pridržava propisanih uslova eksploatacije RISIVERA u skladu sa uputstvima u priloženoj tehničkoj dokumentaciji (i u štampanom i u digitalnom formatu),
da obezbedi odgovarajući ambijent u kome je smešten R isiver, tj.:
temperatura vazduha 10 - 40 C
relativna vlažnost vazduha 10 - 90 %
zaštita od direktnog sunčevog zračenja
zaštita od prašine i kondenzujeće vlage
zaštita od raznih vrsta elektromagnetskih zračenja.
Član 6.
P rovajder zadržava pravo da bez nepotrebnog ometanja P retplatnika proveri da li P retplatnik koristi R isiver pravilno, u skladu sa propisima i ugovorima. P ovajder zadržava pravo da u slučaju nepravilnog korišćenja jednostrano raskine U govor i da traži nadoknadu štete.
Član 7.
P retplatnik se obavezuje da će Risiver iz ovog Ugovora koristiti samo za svoje potrebe. P retplatnik nema pravo ustupanja ovog Risivera trećim licima / lokacijama, i isto će se smatrati direktnim kršenjem Ugovora o korišćenju digitalnog servisa, za šta Pretplatnik snosi posledice definisane odredbama Opštih uslova.
Član 8.
P retplatnik je finansijski odgovoran za sve štete koje su nastale zbog nenamenskog korišćenja, nepravilnog rukovanja ili nepridržavanjem datih uputstava ugovora ili uputstava za upotrebu. Za tako nastale štete Pretplatnik je dužan platiti nadoknadu P rovajderu.
Član 9.
Vrednost Risivera definisana je Ponudom sa cenovnikom.
Član 10.
Ovaj Ugovor je sačinjen u 2 (dva) istovetna primerka, od kojih svaka ugovorna strana zadržava 1 (jedan) primerak. U slučaju spora po ovom ugovoru rešavaće se shodno opštim odredbama.
Ovi Opšti uslovi predstavljaju sastavni deo Ugovora o zasnivanju pretplatničkog odnosa za korišćenje usluge DIGITALNA TELEVIZIJA (u daljem tekstu: Pretplatnički ugovor), zaključenog između Pretplatnika i JOTEL-a, kao davaoca usluge, i istima se uređuju pitanja koja nisu regulisana Pretplatničkim ugovorom.
Naknadne izmene Opštih uslova i Ponude sa cenovnikom primenjivaće se za Pretplatnika 14 dana od dana njihovog objavljivanja na sajtu JOTEL-a (www.jotel.co.rs), sa čime je Pretplatnik upoznat i saglasan.
Preduslovi za korišćenje usluge
Član 2.
Ukoliko vlasnik objekta i Pretplatnik nisu isto lice (Pretplatnik se nalazi u objektu vlasnika po nekom zakonskom osnovu), te je vlasnik objekta taj koji već ima zaključen pretplatnički KDS ugovor po osnovu koga je vlasniku utvrđena mesečna obaveza plaćanja, prema JOTEL-u, na ime naknade za održavanje sistema, ugovorne strane saglasno konstatuju da se Pretplatnik obavezuje da uredno izmiruje i navedenu obavezu vlasnika na ime mesečne naknade za održavanje sistema, a koju JOTEL, počevši od zaključenja ovog Ugovora, može fakturisati i na njegovo ime.
Ponuda usluge DIGITALANA TELEVIZIJA sastoji se iz različitih programskih paketa u okviru kojih se nalaze određeni TV kanali, a koji se mogu pratiti preko digitalnog risivera po izboru Pretplatnika, što je sve precizirano Ponudom sa cenovnikom.
JOTEL zadržava pravo izmene sadržaja programskih paketa iz Ponude sa cenovnikom, kao i pravo izmene naknada navedenih u Ponudi sa cenovnikom. O svakoj izmeni Ponude sa cenovnikom, JOTEL će izvestiti Pretplatnike na način i po proceduri predviđenoj u članu 1. ovih Opštih uslova.
Prilikom zaključenja Pretplatničkog ugovora, kao posebna pogodnost, Pretplatniku koji ranije nije bio korisnik JOTEL-ove usluge DIGITALNA TELEVIZIJA, može biti omogućeno i pravo da mu se, u zavisnosti od odabranog digitalnog risivera, distribuiraju, bez plaćanja mesečne naknade za korišćenje paketa, svi programski paketi iz Ponude sa cenovnikom - u trajanju prvog obračunskog perioda (definisano u daljim odredbama ovih Opštih uslova). Po proteku navedenog perioda, Pretplatnik može nastaviti sa praćenjem svih programskih paketa uz plaćanje mesečne naknade za distribuciju istih, ili može da odjavi njihovo korišćenje, a da se pritom opredeli za određeni pojedinačni programski paket ili kombinaciju više njih, za koji će plaćati mesečnu naknadu, a sve u skladu sa Ponudom sa cenovnikom.
Ukoliko Pretplatnik ne odjavi praćenje svih programskih paketa i ne opredeli se za određeni pojedinačni ili kombinaciju više paketa, u roku navedenom u sledećem stavu ovog člana, smatraće se da se opredelio za dalje praćenje svih programskih paketa iz Ponude sa cenovnikom, te će mu se fakturisati mesečna naknada predviđena za te programske pakete.
Ako se Pretplatnik za vreme trajanja Pretplatničkog ugovora opredeli za bilo koji drugi programski paket iz Ponude sa cenovnikom, obavezan je da o tome obavesti JOTEL popunjavanjem definisanog Zahteva za definisanje / promenu korišćenog digitalnog paketa.
Ukoliko JOTEL primi takvo Pretplatnikovo obaveštenje do 25 - og u tekućem mesecu, Pretplatniku će biti omogućeno praćenje izabranog programskog paketa počevši od prvog dana narednog meseca, a koji će mu se fakturisati na osnovu Ponude sa cenovnikom za taj drugi izabrani paket ili više njih. Ukoliko JOTEL primi Pretplatnikovo obaveštenje za promenu programskog paketa nakon 25 - og u tekućem mesecu, Pretplatniku neće biti omogućeno praćenje izabranog programskog paketa ili više njih u prvom narednom mesecu već počevši od drugog narednog meseca.
Neophodna oprema za korišćenje usluge
Član 4.
Pretplatnik se prilikom zaključenja Pretplatničkog ugovora opredeljuje da koristi jedan od ponuđenih digitalnih risivera, s tim što u toku važenja Pretplatničkog ugovora može radi prelaska na druge programske pakete izvršiti zamenu jednog digitalnog risivera za drugi.
Digitalni risiver daje se Pretplatniku na korišćenje, a predstavlja trajno vlasništvo JOTEL-a, te se Pretplatnik obavezuje da isti vrati po prestanku Pretplatničkog ugovora u ispravnom stanju ili ukoliko to nije moguće, Pretplatnik se obavezuje da nadoknadi njegovu protivvrednost shodno Ponudi sa cenovnikom. Prilikom instalacije predmetnog risivera, Pretplatnik potpisuje Revers.
Pretplatnik se obavezuje da snosi sve eventualne troškove u vezi održavanja i opravki digitalnog risivera koji je dobio na korišćenje, ukoliko je krivica do njega, a ne do funkcionalnosti risivera.
U slučaju krađe digitalnog risivera, Pretplatnik se obavezuje da najkasnije u roku od 24 sata od događaja, o tome obavesti JOTEL. U slučaju krađe digitalnog risivera o kojoj je Pretplatnik obavestio nadležne izvršne organe, te o tome postoji zapisnik, Pretplatnik je u obavezi da JOTEL-u nadoknadi 80 % njegove protivvrednosti nakon čega će Pretplatniku biti omogućeno dobijanje novog digitalnog risivera na korišćenje uz obavezu plaćanja naknade na ime priključenja usluge. Pretplatnik koji ne prezentuje zapisnik o krađi, u obavezi je da nadoknadi JOTEL-u protivvrednost digitalnog risivera u punom iznosu, kako je određeno ovim članom.
U slučaju prekida distribucije signala navedenog u prethodnom stavu ovog člana, kao i u slučaju prekida distribucije signala zbog uzroka navedenih u Članu 9. ovih Opštih uslova, takav prekid se neće smatrati kršenjem Pretplatničkog ugovora, niti osnovom za naknadu eventualne štete Pretplatniku. U ovakvim slučajevima smatra se da je Pretplatnički ugovor na snazi, te je Pretplatnik u obavezi da plaća mesečnu naknadu kao i ostale eventualne naknade u skladu sa Ponudom sa cenovnikom.
Naplata usluga od Pretplatnika
Član 6.
Pretplatnik koji zaključi Pretplatnički ugovor i dobije digitalni risiver na korišćenje, dužan je da plati naknadu na ime priključenja usluge DIGITALNA TELEVIZIJA, prema Ponudi sa cenovnikom. Takođe, Pretplatnik plaća JOTEL-u mesečnu naknadu za korišćenje digitalnog risivera kako je određeno Ponudom sa cenovnikom.
Pretplatnik koji ranije nije bio korisnik JOTEL-ove usluge DIGITALNA TELEVZIJA i kome je aktivirana usluga do 15 - og u mesecu biće zadužen naknadama za prvi naredni mesec, a Pretplatnik kome je aktivirana usluga od 16 - og u mesecu biće zadužen naknadama od drugog narednog meseca, tako da se obračunski period ovakvom Pretplatniku računa u zavisnosti od datuma aktivacije usluge.
Pretplatnik je saglasan da se mesečne naknade po Pretplatničkom ugovoru može naći na pojedinačnom računu / akontaciji, ili zbirnom - zajedno sa naknadama za ostale usluge JOTEL-a koje Pretplatnik koristi. Svoje obaveze plaćanja Pretplatnici mogu izvršavati preko inkasanata, Pošte, banaka i na naplatnim mestima JOTEL-a.
JOTEL ima pravo da Pretplatniku ukine praćenje odabranog / odabranih programskih paketa (deaktivira uslugu) u slučaju da Pretplatnik ne izvrši svoje obaveze plaćanja prema JOTEL-u o roku (najkasnije do 15 - og u tekućem mesecu za prethodni mesec). Po izmirenju svih svojih obaveza prema JOTEL-u, Pretplatniku će biti omogućeno ponovno praćenje programskih paketa uz obavezu plaćanja naknada po ovim Opštim uslovima za ceo mesec u kome mu je izvršena ponovna aktivacija usluge.
Posebni uslovi za Pretplatnika na 24 meseci
Član 7.
Pretplatnik prilikom zaključenja Pretplatničkog ugovora obavezuje se na korišćenje digitalne televizije 24 meseca, i time ostvaruje posebne pogodnosti prema Ponudi sa cenovnikom. Pretplatnik, nema pravo na otkaz Pretplatničkog ugovora u periodu od najmanje 24 meseci, računajući od dana proteka prvog obračunskog perioda u kome je uslugu koristio besplatno shodno odredbama člana 3. Opštih uslova. Ukoliko Pretplatnik ipak želi da raskine Pretplatnički ugovor i pre isteka perioda od 24 meseci računajući od dana proteka prvog obračunskog perioda, on to može učiniti pismenim putem pod uslovom da je prethodno u celosti izmirio sve svoje dospele obaveze prema JOTEL-u i da je platio inicijalnu cenu priklljučenja definisanu Ponudom sa cenovnikom.
U slučaju deaktivacije servisa Digitalna Televizija Pretplatniku koji se opredelio za korišćenje usluge 24 meseci, JOTEL ima pravo da nastavi sa naplatom naknade za korišćenje digitalnog risivera sve dok Pretplatnik ne vrati digitalni risiver, odnosno JOTEL ne raskine ugovor.
Ukoliko Pretplatnik u okviru navedenog perioda ne plaća naknadu za korišćenje digitalnog risivera 60 dana u kontinuitetu, dužan je da JOTEL-u vrati digitalni risiver, uz plaćanje ugovorne kazne usled neaktivnosti. Ukoliko Pretplatnik ne vrati digitalni risiver uz navedena plaćanj a, JOTEL ima pravo da jednostrano raskine Pretplatnički ugovor i Pretplatniku, pored svih dugovanja uz zakonsku zateznu kamatu, fakturiše i protivvrednost digitalnog risivera prema Ponudi sa cenovnikom.
Nedozvoljeno ponašanje Pretplatnika
Član 8.
Pretplatnik se obavezuje da će digitalni risiver koristiti u skladu sa odredbama predviđenim ovim Opštim uslovima. U slučaju kada se Pretplatnik ne pridržava ove obaveze, JOTEL zadržava pravo da jednostrano raskine Pretplatnički ugovor.
Pretplatnik se obavezuje da će obavestiti JOTEL o svakoj promeni mesta boravka i eventualnoj potrebi za preseljenje risivera.
Svi programi (TV kanali) iz Ponude sa cenovnikom zaštićeni su autorskim pravom i drugim srodnim pravom, te je zabranjeno svako snimanje, objavljivanje, distribuiranje ili na drugi način iskorišćavanje programa u bilo koju svrhu osim za ličnu kućnu upotrebu kod Pretplatnika.
Nije dopušteno distribuirati signal i programe iz Ponude sa cenovnikom u javnim prostorijama ili na otvorenom prostoru dostupnom za publiku, odnosno u prostorijama koje se ne mogu smatrati porodičnim prostorijama. Pretplatnik se obavezuje da neće na bilo koji način, direktno ili indirektno, ili u komercijalne svrhe, iskorišćavati programe obuhvaćene Pretplatničkim ugovorom i Ponudom sa cenovnikom, a naročito da neće prodavati, naplaćivati ili distribuirati signale ovih programa i kanala. U slučaju da Pretplatnik prekrši ovu zabranu, JOTEL ima pravo da od Pretplatnika naplati ugovornu kaznu prema Cenovniku za svaki takav pojedinačni slučaj daljeg vida distribucije bez obzira na tehnologiju kojom se distribucija vrši, odnosno za svako pojedinačno komercijalno iskorišćavanje programa, a JOTEL može jednostrano raskinuti Pretplatnički ugovor, i od Pretplatnika zahtevati naknadu svake štete, direktne ili indirektne, koja proizađe iz takvog iskorišćavanja programa.
Plaćanje ugovorne kazne i naknade štete JOTEL-u ne oslobađa Pretplatnika odgovornosti prema vlasniku programa kao ni nosiocima intelektualnog vlasništva, autorskih i drugih srodnih prava u slučaju javnog prikazivanja, snimanja ili sličnog nezakonitog korišćenja risivera.
Pretplatnik je dužan da koristi uslugu uz poštovanje intelektualnih i drugih srodnih prava: JOTEL-a, vlasnika programa ili trećih lica. Zabranjena je svaka neovlašćena upotreba, bilo kakvog teksta, slike, zvuka, video zapisa ili informacija koje su stavljene na raspolaganje Pretplatniku.
Pretplatnik će odgovarati za svako kršenje prava na industrijsko ili intelektualno vlasništvo JOTEL-a, vlasnika programa ili trećih lica, kao i za svako drugo nedozvoljeno ponašanje, te se Pretplatnik obavezuje da će osloboditi i zaštititi JOTEL od bilo kakvih štetnih posledica koje mogu nastati kršenjem navedenih prava i nedozvoljenim ponašanjem Pretplatnika.
Pretplatnik se posebno obavezuje da onemogući deci i omladini, pre svega članovima svoje porodice, pristup programskim sadržajima koji mogu štetiti moralu, fizičkom ili psihičkom razvoju dece i omladine.
Ukoliko po svojoj oceni zaključi da se Pretplatnik prilikom korišćenja usluge ponaša na nedozvoljen način, JOTEL ima pravo da Pretplatniku ukine pravo korišćenja usluge, privremeno na određeni vremenski rok, ili stalno tako što će raskinuti Pretplatnički ugovor uz pismeno obaveštenje Pretplatniku.
Ocena JOTEL-a o nedozvoljenom ponašanju Pretplatnika smatraće se osnovanom onda kada postoji razumna sumnja u pogledu nedozvoljenog ponašanja Pretplatnika.
Ograničenje od odgovornosti
Član 9.
JOTEL se ne smatra odgovornim za: svaku izmenu, poremećaj, ili definitivni ili privremeni prekid ili bilo kakvo zakašnjenje u distribuciji signala, iz bilo kog razloga; svaku teškoću prijema signala vezanu uz mesto i uslove prijema ili uz neadekvatnu opremu kod Pretplatnika; svaku promenu ili prekid koji nastane usled neke administrativne, sudske ili zakonske odluke koja se odnosi na JOTEL, svaku lošu instalaciju, loše funkcionisanje, neovlašteni servis risivera ili lošu upotrebu istog od strane Pretplatnika suprotno odredbama ovih Opštih uslova.
JOTEL se ne smatra odgovornim za bilo kakvo zakašnjenje ili neizvršenje svojih obaveza preuzetih Pretplatničkim ugovorom i ovim Opštim uslovima koje proiziliaze iz slučajeva više sile, kao i događaja propuštanja ili nesreća koji su van razumne kontrole uključujući ali ne ograničavajući se na požar, zemljotres, poplavu, oluju, uništenje dobara koje JOTEL nije mogao sprečiti, rat (bilo objavljeni ili neobjavljeni), vanredno stanje, oružani sukob, terorizam, pobunu, građanske nemire, blokadu, embargo, akte državnih organa, sabotažu, štrajk, prirodne katastrofe, obustave rada, opšte opasnosti, nestanak struje, karantin, zagađenje, spoljni transmisioni uticaji.
JOTEL nije odgovoran za sadržaj programa emitovanih u okviru programskih paketa na koje se Pretplatnik pretplaćuje. JOTEL ne garantuje Pretplatniku da vlasnik programa neće prestati sa emitovanjem programa.
Ostala međusobna prava i obaveze
Član 10.
Pretplatnik se obavezuje da dostavi JOTEL-u kompletne i ispravne podatke, uključujući ime i prezime, adresu, odnosno naziv i sedište, ime kontakt osobe, broj telefona i da u slučaju promene ovih podataka odmah obavesti nadležnu službu JOTEL-a o tome.
Pretplatnik se može obratiti pismenim zahtevom nadležnoj službi JOTEL-a da mu se omogući preseljenje risivera na drugu lokaciju. JOTEL će postupiti po zahtevu u onim slučajevima kada je Korisnik izmirio sve svoje dospele obaveze prema JOTEL-u i gde na novoj adresi postoje svi preduslovi iz člana 2. ovih Opštih uslova. Usluga preseljenja risivera plaća se shodno Ponudi sa cenovnikom.
JOTEL može, bez ikakvih odšteta Pretplatniku, jednostrano raskinuti Pretplatnički ugovor čiji su sastavni deo i ovi Opšti uslovi i Ponuda sa cenovnikom, kao i deaktivirati uslugu u sledećim slučajevima:
1. Ako Pretplatnik, po deaktivaciji usluge ne otkloni razloge deaktivacije;
3. Ako Pretplatnik koristi risiver u javnim prostorijama ili na otvorenom prostoru dostupnom za publiku, snima, umnožava, naplaćuje, javno prikazuje ili na drugi način distribuira programski paket za koji se opredelio u svom Zahtevu;
4. Ukoliko Pretplatnik koristi digitalni risiver koji je dobio na korišćenje na adresi različitoj od navedene u Pretplatničkom ugovoru;
5. Ako Pretplatnik prevarno koristi uslugu;
7. Ako JOTEL prestane da pruža uslugu;
8. Ako Pretplatnik ne izvršava obaveze preuzete Pretplatničkim ugovorom i njegovim sastavnim delovima (Opšti uslovi i Ponuda sa cenovnikom).
U napred navedenim slučajevima otkaz Pretplatničkog ugovora stupa na snagu trećeg dana od dana dostave od strane JOTEL-a pismenog otpravka takvog otkaza pošti, ukoliko nešto drugo ne proizilazi iz Pretplatničkog ugovora.
Postupanje s ličnim podacima Pretplatnika
Član 12.
JOTEL će prikupiti, arhivirati i koristiti lične podatke Pretplatnika navedene u ovom Ugovoru, kao i u ostalim obrascima koji su prilog Pretplatničkom ugovoru u meri u kojoj je to neophodno za izvršenje ovog Ugovora. Potpisom Pretplatničkog ugovora, Pretplatnik daje saglasnost JOTEL-u da pretplatničke podatke da vlasniku programa za potrebe njegovog istraživanja tržišta i vođenja evidencija. JOTEL zadržava pravo sprovođenja anketa o kvalitetu usluge kod svojih Pretplatnika.
Potpisom Ugovora, Pretplatnik daje saglasnost da, u slučaju njegovog neizvršenja svih obaveza plaćanja prema JOTEL-u, njegovi podaci mogu biti dati na raspolaganje trećem licu, radi naplate potraživanja, povraćaja digitalnog risivera, u svrhe provere kreditne sposobnosti Pretplatnika i slično.
Ostale odredbe
Član 13.
Član 14.
Ukoliko bilo koja od odredbi Pretplatničkog ugovora i ovih Opštih uslova postane protivna zakonu, nevažeća ili neizvršiva u skladu sa zakonom, to neće uticati na zakonitost, punovažnost i izvršivost ostalih odredbi i uslova Pretplatničkog ugovora i ovih Opštih uslova.
Član 15.
U slučaju spora po ovom Ugovoru, ugovorne strane će pokušati da se dogovore, a ukoliko u tome ne uspeju, isti će se rešavati pred nadležnim sudom.
