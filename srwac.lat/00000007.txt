Odluka vlasti Moldavije da zabrane zakonom komunističke simbole još jedan je u nizu događaja u lancu anti-komunističke kampanje koja je pokrenuta od strane Evropske unije s ciljem izjednačavanja komunizma sa fašizmom. Ova kampanja je povezana sa stalnim naporima da se falsifikuje istorija Drugog svetskog rata i posleratne socijalističke izgradnje. Iz tog razloga, oni zabranjuju sve što podseća na socijalističku izgradnju atakujući uglavnom na svest mladih ljudi, pokušavajući da ih uhvate u zamku kapitalizma, sistema koga uporno predstavljaju kao jedinu alternativu i rešenje. Tendencija da se kriminalizuje aktivnost koja je povezana sa komunističkom ideologijom u evropskim zemljama, posebno u bivšim socijalističkim državama postala je državna politika buržoaskih režima. To se manifestuje u pravnim odlukama i zakonima koji su zasnovani na pokušajima da se izjednači komunizam sa fašizmom i nacizmom. To ni na koji način nema utemeljenja u objektivnoj istorijskoj analizi i sagledavanju prošlosti. Komunisti su bili među prvima koji su se aktivno suprotstavili i borili protiv nacizma u svim njegovim aspektima u Nemačkoj i u istočnoevropskim država. Cena tog otpora bile su ogromne ljudske i materijalne žrtve. Tu je u prvom redu Sovjetski Savez sa svojim ogromnim ljudskim žrtvama. Bio je vodeća sila koja je zajedno sa komunističkim i drugim pokretima otpora u svim okupiranim zemljama i sa savezničkim antifašističkim snagama obezbedio poraz vladavine nacista u Evropi. Danas se otvoreno manipuliše istorijom kako bi ona odgovara potrebama vladajućih klasa i elita koji se boje jačanja političkih snaga koje predstavljaju alternativu kapitalizmu. Nije slučajno što trenutni procesi koji imaju za cilj da zabrane propagiranje komunističke ideologije odvijaju u situaciji kada je kapitalistički sistem u dubokoj krizi i kada stalnim napadima buržoazije na radničku klasu život i rad svih radnika je sve teži. Istovremeno, ove zabrane kao i druge zabrane otkrivaju sve laži i licemerje buržoaske demokratije. Zabrana komunističkih simbola u zemljama EU pokazuje da se buržoaske vlade plaše novog kontranapada od strane radničkih i revolucionarnih pokreta, jer oni znaju od koliko je nepomirljivih protivrečnosti i ćorsokaka sastavljen kapitalizam, oni znaju da budućnost pripada društvu bez eksploatacije čoveka od strane čoveka - svetu socijalizma-komunizma. Srp, čekić i crvena zvezda petokraka predstavlja simbol borbe za ukidanje kapitalističke eksploatacije. Oni simbolizuju krv i žrtvovanje miliona komunista koji su bili na čelu antifašističke borbe, pokreta koji je odigrao vodeću ulogu u porazu fašizma u Drugom svetskom ratu. Oni simbolizuju borbu za osmo časovno radno vreme, besplatno i potpuno socijalno osiguranje, besplatno obrazovanje i zdravstvenu zaštitu, kao i druga važna prava ostvarena od strane radnih ljudi na čelu sa komunistima koji su imali vodeću ulogu, zahvaljujući uticaju socijalističke izgradnje u SSSR i u drugim socijalističkim zemljama Istočne i Centralne Evrope. Danas su ova socijalna prava koja su stečena uz ogromne žrtve i herojsku borbu značajno umanjena ili oduzeta zbog anti-narodne buržoaske politike koji služi uvećanju profita kapitalista i zbog svetske kapitalističke krize koja pokazuje istorijske granice kapitalizma. Anti-komunizam ide ruku pod ruku sa napadima protiv radnih ljudi koji su pozvani da " plate " posledice krize kapitalističkog sistema, koji svedoče ukidanju svojih radnih i politička prava, povećanju nezaposlenosti i broja beskućnika, privatizaciji državnih preduzeća, obrazovanja i sistema zdravstvene zaštite, itd. Imperijalisti nastoje da izbrišu dostignuća socijalizma iz svesti naroda Evrope u celini. Iz tog razloga, oni proganjaju komunističku ideologiju u zemljama EU, posebno u bivšim socijalističkim zemljama, oni zabranjuju komunističke partije, oni besramno iskrivljuju istoriju, a oni kleveću socijalizam koristeći se velikim lažima i podvalama, oni pokušavaju da nametnu izjednačavanje komunizma sa fašizmom. Mi izražavamo našu solidarnost sa svim komunistima u Evropi, posebno u bivšim socijalističkim zemljama, predstavnicima pokreta koji je pokazao svoje prednosti prilikom borbe sa fašizmom, a sada je usmeren prema Jedini izlaz iz krizne situacije - rešenje koje obezbeđuje dostojanstvo i napredak na svim radnim ljudima - ka socijalizmu.
