Rok za registraciju do kraja marta
petak, 08 mart 2013 14:52
Do 31. marta poljoprivrednici mogu da podnesu zahtev za obnovu ragistracije gazdinstva. Ona je uslov za dobijanje subvencija, regresa i drugih podsticaja od strane države. Jedna od novina koja važi od ove godine je da bračni drugovi mogu biti upisani samo u jedno poljoprivredno gazdinstvo, kao i da zemlja uzeta u zakup od pravnih lica, uključujući i takozvanu crkvenu, neće ostvarivati pravo na subvencije i neće moći da se registruje kod poljoprivrednog gazdinstva. U setveni plan ove godine se unose konkretne biljne kulture, a ne grupe kultura kao ranije. Kod evidencije o životnjskom fondu više se ne upisuje broj životinja nego šifra farme objekta, dvorišta gde se životinje nalaze. Pomoć u registraciji proizvođačima i ove godine obezbeđuje Asocijacija za razvoj opštine i organizacije proizvođača koje za to imaju kapaciteta.
Registracija gazdinstava do 31. marta
petak, 01 mart 2013 13:34
Ugovor o dodeli bespovratnih sredstava opštinskog Fonda za razvoj poljoprvrede i preduzetništva registrovanim poljoprivrednim proizvođačima za podsticanje primarne poljoprivredne proizvodnje u govedarstvu, danas je potpisalo 90 proizvođača sa područja opštine. U poslednje 4 godine, kako je naveo predsednik UO Fonda Bela Majlat, opština je u oblast poljoprivrede koja je na lokalu i dalje prioritetna, usmerilo 17 miliona dinara, razvijena je mreža organizacija koja pomaže proizvođačima, interes proizvođača štitiće se i dalje, a plan je da se ove godine u Fondu obezebedi oko 8 miliona dinara. Predsednica opštine Melinda Kokai Mernjak podsetila je da je u Srbiji prosečan broj grla po registrovanom domaćinstvu 2,8, dok je u EU čak 20, i izrazila nadu da će se poljoprivreda razvati i dalje.
Proizvodnja suncokreta nova tema stručnjaka
četvrtak, 28 februar 2013 13:06
Poljoprivredna stručna služba Bačaka Topola sutra, u petak 1. marta organizuje savetovanje o proizvodnji suncokreta. Uz podatke o prošlogodišnjoj proizvodnji ove uljarice i njenoj zaštiti biće prezentovani novi hibridi suncokreta semenskih kuća Syngenta, KWS i semenske kuće LG / Limagren, a uvodničari će govoriti i o tehnoligiji gajenja. Savetovanje se održava u sali za sastanke AD,, Agrobačka sa početkom u 10 časova.
Gazdakor o novim hibridima
Udruženje proizvođača Gazdakor u nedelju 3. marta organizuje savetovanje na kojem će biti prezentovani As hibridi, govoriće se i o registraciji poljoprivrednih gazdinstava i ugovaranju proizvodnje sa ZZ Bačka. Sastanak u domu Vašarište počinje u 9 sati.
Semenske robe dovoljno na domaćem tržištu
Predstavnik novosadskog Instituta za ratarstvo i povrtarstvo Robert Nemeš prilikom nedavnog susreta sa proizvođačima u Bačkoj Topoli izrazio je nadu da će ovaj institut i za domaće tržište ponuditi dovoljno semena suncokreta za predstojeću proizvodnu godinu. Uz devet novih hibrida otpornih na volovod, spremna su i dva hibrida za proizvodnju uz primenu pulsara. On je podsetio da je reč o izuzetno kvalitetnom semenskom asortimanu sa 90 posto klijavosti tretiranom fungicidima i insekticidima. Nemeš procenjuje da će i cena za ratare biti pristupačna.
Prilagođavanje setve klimatskim promenama
Prilagođavanje klimatskim promenama koje uzimaju maha neminovnost je koju proizvođači moraju uzeti u obzir pri planiranju proizvodnje, izboru hibrida, obradi zemlje, istako je stručnjak novosadskog instituta za ratarstvo i povrtarstvo Rober Nemeš na juče održanom savetovanju u organizaciaji udruženja proizvođača Gazdaker. Uz iskustva iz lanjske ekstremno sušne godine, a uzimajući u obzir specifičnosti ovdašnjeg proizvodnog područja on je ratarima preporučio novosadske hibride FAO grupe 400 i 500, preciznije NS 4030,5051,5043, uslovno i NS 4023. Uz to skrenuo je pažnju i na dva nova hibrida - 6102 i 7020. Podsetio je takođe da su đubrenje, vreme setve, sklop kao i obrada preduslovi da neki hibrid uopšte donese rod. Zaoravanje žetvenih ostataka je dragocena mera koja čuva vlagu, podsetio je Nemeš i ukazao da se vreme setve kukuruza polako pomera na ranije, a optimalna bi bila kada zemljište u žetvenom sloju dostigne temperaturu od 10 do 15 stepeni celzijusa.
