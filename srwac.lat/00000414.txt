Stabilnost u Gebrüder Weissu
Preduzeće za transport i logistiku je proteklu poslovnu godinu zaključilo sa privremenim povećanjem prometa od blizu 4,5 odsto.
Sa privremenim neto-prometom od 990 miliona evra, Gebrüder Weiss (GW) beleži umereni porast, koji u prvom redu proizlazi iz prva tri kvartala. Sve planirane investicije u iznosu od oko 49 miliona evra su realizovane uz stabilnu stopu sopstvenog kapitala od preko 50 odsto. Tok novca jasno prelazi 50 miliona evra.
Zdrave ekonomske baze Gebrüder Weissa su baš u teškim vremenima od posebnog značenja. Hrabro, dosledno i sa optimizmom se suočavamo sa aktualnim izazovima, kaže predstavnik uprave Wolfgang Niessner. Prema prvim izračunima protekle godine smo ostvarili neto-promet od 990 miliona evra. To znači porast od 4,5 odsto, nastavlja Niessner.
Proces stvaranja vrednosti u detaljima: najveći deo, onaj od 40 odsto se ostvaruje kopnenim transportima, od čega 28 odsto otpada na međunarodni kopneni transport. Daljnjih 13 % generira se u području vazdušnog i pomorskog transporta. Važnu ulogu sa 26 odsto igra i region logistike. Pored špedicije i logistike i paketna delatnost predstavlja dodatni stup uspeha koncerna. Paketna služba Gebrüder Weissa u većini austrijskih saveznih zemalja nudi usluge DPD-a. Protekle godine smo paketni promet povećali za 126,2 miliona evra, kaže resorni šef Peter Kloiber.
Investicioni program bez promena Zasad ne nameravamo da odstupamo od našeg investicionog programa za Srednju i Istočnu Evropu u vrednosti od 100 miliona evra. Ove godine u Bukureštu i Senecu otvaramo po jedno postrojenje logistike. Koncepti za Beograd, Sofiju i Zagreb se nalaze u fazi ispitivanja, još ove godine i o tome će se odlučiti, izveštava predstavnik uprave. Za ovu godinu predviđene su investicije u ukupnom iznosu od 34 miliona evra. Uz to će se u Austriji u 2009. godine završiti novi terminal logistike u Maria Saalu, a jedan dio centralne kompanije u Vorarlbergu će preseliti na novu lokaciju.
Wolfram Senger-Weiss, predstavnik uprave za finansije, odgovoran i za region Mergers and Acquisitions, pridodaje: U okviru naše organski obeležene strategije rasta, preuzimanje kompanija smatramo korisnom dopunom. Protekle godine smo naše prisustvo izgrađivali najviše na švajcarskom tržištu. U Zürichu smo početkom 2008. godine preuzeli kompanije Freight Factory i Aersped, a potom u Baselu DescaTrans i MSV. Pored toga je u decembru 2008. godine u Prattelnu kod Basela pokrenut novi GW centar logistike: Time našim klijentima na švajcarskom tržištu možemo da ponudimo zaokruženu paletu usluga, nastavlja Senger-Weiss. Pored toga smo preuzimanjem organizacije kopnenih transporta preduzeća Hellmann izgradili našu organizaciju i na češkom tržištu, izveštava predstavnik uprave.
U okviru razvoja međunarodne mreže u 2009. godine se planira ulaz na indijsko tržište. Tu je Röhlig na početku godine kupio 50 % udela u preduzeću Tricon Shipping Pvt. Ltd. U Chennaiu. Kupljeno preduzeće sa svojih 150 zaposlenih na 16 lokacija predstavlja jednu od vodećih vazdušnih i pomorskih špedicija na potkontintentu. Gebrüder Weiss će da preuzme polovinu Röhligovih udela, posle čega će imati 25 odsto udela u osnovnom kapitalu Tricona. Taj će potez dugotrajno da nas etablira na jednom od najvažnijih tržišta rasta u Aziji, kaže Air Sea predstavnik.
