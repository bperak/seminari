- Kategorije - 
Korpa 
U svom izveštaju Dijabetes: smrtonosna prevara (Diabetes: Deathly Deception), Tomas Smit (Thomas Smith), na vrlo ubedljiv način, otkriva kako zvanična medicina manje ili više svesno negira istinu o uzrocima nastanka dijabetesa II, kao i o mogućnosti njegove prevencije i izlečenja pravilnom ishranom. Porast dijabetesa II, od početka 20. veka kada je bio gotovo nepoznata bolest (0,0028 % stanovnika SAD) do današnjeg dana kada više od polovina stanovnika SAD-a pati od hiperinsulinemije (povišenog insulina), frapantan je. Medicinska istraživanja već 40 godina jasno ukazuju na činjenicu da je dijabetes II direktno prouzrokovan prehrambenim prerađevinama, naročito prerađenim mastima i uljima. Autor teksta smatra da farmaceutska industrija svesno ide na skrivanje istine o mogućnosti izlečenja ovog ozbiljnog poremećaja. Dijabetes I nastaje kao posledica nedostatka insulina što uzrokuje porast glukoze u krvi. Kod dijabetesa II telo proizvodi dovoljno insulina, ali je on nedelotvoran. Ovakav nedelotvorni insulin uopšte se ne razlikuje od delotvornog insulina po svom biohemijskom sastavu. Pitanje se onda postavlja u čemu je zapravo problem. Pankreas proizvodi dovoljno insulina, njegov sastav je ispravan, a on ne može da odradi posao koji treba da radi da pomogne ćelijama da apsorpuju glukozu. Zašto? Zato što su ćelijske membrane, čija je glavna uloga da omogućuju normalan promet hranljivih materija u ćeliju, kao i toksina iz ćelije, postale čvrste i lepljive, tj. nedovoljno propustljive. Ova nemogućnost ćelijskih membrana da propuštaju glukozu izaziva čitav niz lančanih reakcija: neapsorbovana glukoza odlazi u jetru gde se pretvara u masnoće, s druge strane ćelijska energija postaje nedovoljna da bi se obavljale normalne telesne aktivnosti, pankreas stvara povećanu količinu insulina, mokraća se stvara u većim količinama, telesna težina povećava se nekontrolisano. Sada se postavlja pitanje zašto su ćelijske membrane zakazale u svojoj važnoj ulozi. U sastav ćelijske membrane ulaze i omega 3 masne kiseline koje čine membranu tečnom, te pogodnom za apsorpciju. Usled hroničnog nedostatka omega 3 masnih kiselina u našoj ishrani, ćelijske membrane apsorbuju zasićene masne kiseline iz rafiniranih ulja i margarina koje čine ćelijsku membranu čvrstom i nepropustljivom. Tako da, delimično zbog nedostatka omega 3 masnih kiselina, a delimično zbog upotrebe zasićenih kiselina, naše ćelijske membrane postaju čvrste i krute, a time nesposobne da obavljaju jednu od svojih glavnih dužnosti: da apsorbuju šećer iz krvi. Tomas Smit tvrdi da je ovaj naizgled mali poremećaj u metabolizmu, glavni uzrok dijabetesa II. Po njemu unošenjem dovoljno omega 3 masnih kiselina, kao i izbacivanjem rafinisanih ulja i masti (margarin), možemo izbeći ovu strašnu bolest, a i izlečiti je. 
Podrobnije informacije, kao i uputstva za lečenje, možete naći na autorovom sajtu http://www.Healingmatters.com. Prevod prvobitnog izveštaja Tomasa Smita može se naći na netu pod nazivom Dijabetes: smrtonosna prevara. 
17 Responses 
Iskrene cestitke Ovaj sajt jedan je od perefektinih na koje sam naletio. Ako se ikada budete prijavili za takmicenje za najbolji websajt na nasem jeziku obavezno cu dati vam glas. Preporucio sam vas svojim poznanicima na facebooku. 
Veliko hvala i čestitka Koristim vaše ulje od Konoplje.Ne da je dobro, nego je najbolje koje sam probao.Nemam više problema sa zdravljem.Krvna slika je fantazija.Nema više masnoće, triglicerida.Doktori ne mogu da vjeruju da je to od konopljinog ulja.Naručit ću i ostale Vaše proizvode.Još jednom hvala, hvala za moje zdravlje.Želim vam puno uspjeha i novi proizvoda, koji će nam poboljšati život. 
Jako mi je drago da vam se ulje dopada, i što je važnije da vam je popravilo zdravstveno stanje. Za razliku od vaših lekara, ja nemam ni najmanji problem da poboljšanje krvne slike povežem sa nekim od hladno ceđenih ulja, jer sada već učestalo čujemo slične komentare. U narednih nekoliko dana postavićemo tekst Sve što ste hteli da znate o mastima, a niste znali koga da pitate, koji sam napisala posle višemesečnog čitanja i istraživanja na tu temu. Nadam se da će vam biti zanimljiv, a i koristan. 
uprvo se spremam da porucim nekoliko vasih proizvoda.od pre 2 meseca sam na insulinu, pa me interesuje koje sve proizvode mogu da koristim i koje kolicine istih u svojoj ishrani.ist me interesuje i iskustvo drugih sa tim proizvodima pozdrav DIS 
Izvinite sto vam se ranije nisam javila. Pre svega mislim da treba da koristite laneno ulje, jer je bogato omega 3 masnim kiselinama. Ne znam da li ste pročitali tekst na naslovnoj strani o radu Tomasa Smita Dijabetes smrtonosna prevara. Ukoliko niste, pročitajte ga, i ukoliko vam se učini zanimljivim, potražite i sam rad jer ćete u njemu naći opsežna objašnjenja o uzrocima i načinima lečenja dijabetesa. Mi preporučujemo uzimanje lanenog ulja sa mladim nemasnim sirom radi lakše apsorbcije po protokolu Dr Johane Budvig. Naš prijatelj koji se izlečio od dijabetesa uzimao je 3 X 2 supene kašike lanenog ulja sa 50 g mladog sira. On je uspeo da smanji šećer sa 29 na 5,5 za tri meseca, s tim da on nije počeo da uzima insulin. Jednom kada počnete uzimati insulin, proces lečenja je dugotrajniji i zahteva podršku lekara. Naši proizvodi za dijabetičare su sa fruktozom, tri vrste Semenko štanglice, kao i namaz Sweet Diabet. Bezbedni su za dijabetičare i imamo povoljne povratne informacije, ali oni nemaju potencijal izlečenja kao što laneno ulje ima. 
POŠTOVANJE Dugo sam trazio načine da smanjim šećer, pa sam danas počeo da pijam laneno ulje a od sutra sa mladi sirom. Tekst Tomasa Smita sam čitao na nekoliko foruma i sajtova ali nigde nisam pronašao izvorni tekst ili prevod a znanje engleskog mi nije najbolje. Ali dobro interesuje me Koliko dugo i koliko često piti laneno i da li piti i riblje ulje. Da li da normalno nastavim sa redovnom terapijom. Šta još uzimati od preparata ili minerala i vitamina. Pored vašeg proizvoda SWEET DIABET mogu li koristiti i BUNDEVIN PUTER pošto imam i povišen pritisak. Da li mogu koristiti neku od vaših štanglica. Ako naručim proizvode kod vas pošto živim u Beogradu za koliko isti stižu na adresu. Izvinjavam se što sam postavio ovoliko pitanja ali se nadam da će te mi odgovoriti. 
Postovani Gorane, Cudi me da niste nasli prevod teksta. Probajte jos jednom, ukucajte samo Dijabetes: smrtonosna prevara. Nas prijatelj od koga smo culi za Tomasa Smita i koji je izlecio dijabetes, uzimao je 3 X 2 supene kasike lanenog ulja 3 meseca Za to vreme mu se nivo secera spustio sa 29 na 5,5. Od tada uzima i dalje 1 X 2 supene kasike. Mlisljenja strucnjaka su podeljena da li je bolje uzimati laneno ulje ili riblje. To cete morati sami da odluciti.Vrlo je vazno da budete svesni da cete u jednom trenutku, ukoliko laneno ulje deluje, postati hipoglikemicni, sto ce reci da ce vam nivo secera padati. Nas prijatelj je shvatio sta mu se desava, pa je sam sebi ukinuo hiperglikemicke preparate koje je uzimao. Vrlo mali broj lekara ce vam pruziti podrsku u ovom nacinu lecenja, na vama je da odlucite da li ste spremni da preuzmete tu odgovornost na sebe. Moje je da vas upozorim i da vam predlozim da pronadjete tekst Dijabetes Smrtonosna prevara jer je neophodno da budete u potpunosti pripremljeni za promene kroz koje ce vam telo proci. Nas prijatelj nije bio ni u jednom trenutku na insulinu, ako ste vec na insulinu, po Tomasu Smitu i tada se mozete izleciti, ali je tada proces lecenja duzi i zahteva stalne kontrole. Ovo zvuci kao da vas odgovaram od pokusaja lecenja, sto mi nijie cilj. Da ja ili neko od mojih ima dijabetes, svakako bih pristupila ovoj dijeti, ali samo posto bih se podrobno upoznala sa svim aspektima lecenja. Sto se tice nasih proizvoda za dijabeticare, oni imaju fruktozu i prema tome su u redu sto se tice zvanicne medicine. Medjutim u pocetnim fazama lecenja, a i kasnije Tomas Smit ne preporucuje fruktozu. Nas prijatelj ne konzumira fruktozu, ali jede med (secer mu je i dalje normalan). Znam da je ovo sve kontraverzno i zbunjujuce, ono sto vam sa sigurnoscu mogu preporuciti jeste izbacivanje transmasti, kao i secere iz ishrane i nikako ne uzimati vestacke zasladjivace (kao n. pr. aspartam), za koje ce vam zvanicna medicina reci da su u redu, uzimanje omega 3 (laneno ili riblje ulje). Sto se tice bundevinog putera mozete ga bez problema koristiti i sa povisenim pritiskom moze samo da vam pomogne. Za sva kardiovaskularna oboljenja dobro je piti ulje od semena grozdja (pazite samo da bude nerafinisano nase jeste), kao i kapsule sa ekstraktom semena grozdja (i njih proizvodimo). Zelim vam puno srece i istrajnosti u lecenju, 
Bio bih vam veoma zahvalan ako bi naveli šta je vaš prijatelj u navedenih 3 meseca koristio kao ishranu i na koji način je pripremao namirnice. Predpostavljam da nivo šećera u krvi nije smanjio samo na osnovu uzimanja 3 x 2 supene kašike lanenog ulja sa mladim sirom. 
Imao bi nekoliko pitanja za vas.Dijabeticar sam nekoliko godina, redovno pijem lekove, ali se vrednosti secera povecavaju, tako da sam dosao do insulina, ali ga jos uvek necu uzimati. Tekst Tomasa Smita sam citao nekoliko puta, ali nigde nisam pronasao izvorni tekst i dobar prevod.A posto mi je engleski los, moram da pitam vas za neka objasnjenja. Danas sam poceo da pijem laneno ulje, a da li da pijem i riblje, koliko puta dnevno koliko dugo i da li da pijem redovnu terapiju. Pored svega imam i visok pritisak. Da li bi mogao da koristim i vas proizvod, Bundevin puter i Sweet Diabet, a i koje vase stanglice? To su neka od pitanja, za koje cete mi mozda dati odgovor Hvala 
Ivana iskreno se zahvaljujem na savetima. Tekst sam pronašao ali sam mislio da postoji neki drugi. terapiju sam počeo rezultate ćemo videti, za sada nisu najbolji. Interesuje me kako konzumirati sir, sa uljem ili posebno. ulje pijem 2 2 kašike pošto ne mogu da nosim i na posao ulje. Kako piti i kapsule semena groždja. Još jednom se zahvaljujem, iza neko vreme ću javiti rezultate. POZDRAV 
Gorane, Nema na čemu. Vrlo je važno da izmiksate ulje sa sirom (tvrdi Johana Budvig). Metionin, protein kojim je mladi sir bogat, vezuje omega 3, sto je po njoj neophodno da bi se masne kiseline uopšte apsorbovale. Nadam se da ste izbacili transmasne kiseline i šećere iz ishrane. Mislim da je neophodno u početku biti dosledan, ako želite bolje rezultate. Naš prijatelj koji se izlečio danas jede med i malteks bez problema, ali secer, fruktozu i druge veštačke zaslađivace ni dan danas ne jede. Još jedna stvar mi je pala napamet. Da li ste kontrolisali štitnu žlezdu? Hipofunkcija štitne žlezde ima za posledicu povišeni šećer i holesterol. Što se tiče kapsula mislim da ih najbolje uz jelo koristiti. Puno sreće, Ivana 
Postovani, moj sin ima 14.5 god i od pre godinu dana je dijabeticar tip 1, terapija do 10 jedinica lantusa.od poznanika sam dobila preporuku da koristim laneno ulje i mladi sir kao alternativu u tekstu dr. smita a ni u vasim odgovorima nisam pronasla nacin doziranja ulja osim3x2? i sta sa mladim sirom i koliko? vrlo sam zainteresovana pa bih vas molila da mi objasnite nacin konzumiranja.unapred hvala. 
Izvinite što ste čekali na odgovor. Htela sam još jednom da proverim u kojoj meri je laneno ulje delotvorno kod dijabetesa tip 1, jer naša iskustva su uglavnom vezana za tip 2. Kod tipa 1, pošto telo ne proizvodi insulin, osoba mora da nastavi sa terapijom, ali ce mu laneno ulje pomoći da ne dobije sve propratne bolesti dijabetesa: retinopatiju, povišeni holesterol, zakrečenje krvnih sudova, itd. Dnevna doza je 3 X 2 supene kašike lanenog ulja. 2 kašike lanenog ulja treba umutiti mikserom sa 100 g bezmasnog mladog sira i pojesti u roku od 10 minuta. Više o dejstvu lanenog ulje kada se uzima zajedno sa mladim sirom možete pročitati na sajtovima gde se opširnije piše o protokolu Dr Johane Budvig, koja je ovom dijetom lečila mnoge bolesti, uključujući i rak. Pretpostavljam da Vam je jasno da Vaš sin mora u potpunosti izbaciti transmasne kiseline iz ishrane. Gde se one nalaze i kako ih možete zameniti zdravim mastima možete pročitati u tekstu Sve što ste hteli da znate o mastima koji možete naći na naslovnoj strani našeg sajta. 
