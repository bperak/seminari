VBeam moćni laserski zrak
I ako je još od 2000. godine njegovo ime postalo brend za trajnu epilaciju laserom u Srba, Epilion je još jednom dokazao svoju pionirsku ulogu u osnivanju i razvoju laserske dermatologije kod nas uključivši u svoj rad i VBeam laser. Laseri ove vrste su se pokazali sigurnim i efikasnim u svetu kod tretmana vaskularnih promena u poslednjih sedam godina. Metoda izbora za sve ove lezije je VBeam dermatološki laser, koji pripada porodici Pulsed Dye lasera. VBeam laser je bezbedno koristiti čak i kod male dece ili beba.
Da li vam se ikada desilo da posle neke intervencije ili traume na licu ili vidnom delu tela ne smete da izađete među ljude? Ako je odgovor da, onda su za to najverovatnije bile zaslužne neke vaskularne lezije: spider nevusi, mladi ožiljci, angiomi, telangiektazije VBeam dermatološkim laserom moguće je efikasno otklanjati i rozaceu, mreže crvenih kapilara, ožiljke posle akni (crvene), port wine stain lezije, hemangiome, angiome, poikilodermu, čak i neke oblike psorijaze.
Telangektazije (na licu i nosu) se javljaju zbog trajno dilatiranih krvnih sudova, najčešće kao posledica dugogodišnjeg izlaganja suncu. Lice je rumenog izgleda, a koža izgleda ostarelo. Ovo stanje kože se pogoršava pod uticajem toplote, alkohola, duvana i sunca. Godine, trudnoća i genetski faktori su takođe od velikog značaja u razvoju telangektazija. Američka Akademija za Dermatologiju (AAD) tvrdi da je laserska tehnologija u lečenju telangektazija efektivnija i sa manje neželjenih efekata od skleroterapije ili elektrohirurgije. Takođe, ona je prihvatljivija za pacijenta jer nema igala ili incizije. Kada laser emituje zrak svetlosti, pacijent oseti samo blago peckanje, a koža se rashladi pre i nakon laserskog tretmana.
Crveni ožiljci posle akni posle akni (eritematozni ožiljci) nastaju zbog deformacije krvnih sudova posle upale akni. Ovo crvenilo je uobičajeno kod svežih ožiljaka. Laserski zrak pogađa ove lezije i dovodi do koagulacije malih krvnih sudova i nestanka eritema. VBeam laser se veoma uspesno koristi i za lečenje ovakvih oziljaka, strija i keloidnih ožiljaka (zadebljali ožiljci), a obično je potrebno 3 - 4 tretmana.
Rozacea je hronična dermatoza koja se javlja na licu. Karakteriše se periodima flašinga (naleta crvenila) i reemisije (povlačenja), što često ometa svakodnevni život. Najčešće se javlja posle 30 - te godine u vidu crvenila na nosu, obrazima, bradi i čelu ili na ušima. Tokom vremena, crvenilo se postepeno pojačava i ne povlači se. Ako se ne leči, pojavljuju se akne rozacea, a u težim slučajevima može doć i i do rinofime (deformacija nosa). Pošto za sada nema leka za rozaceu, jer je uzrok bolesti još uvek nepoznat, terapija se zasniva na kontroli i otklanjanju simptoma. VBeam laser se pokazao kao efikasan u drastičnom smanjivanju, a često i u potpunom otklanjanju flašinga.
