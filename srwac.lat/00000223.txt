AKCIJE TELEFONIJE
Kompanija
U telekomunikacijama i IT tehnologiji, poslovnoj oblasti koja se konstantno menja i tehnološki usavršava, postojati i opstajati više od 50 godina ogroman je uspeh
P. S. " Telefoniju " a. d. je osnovala grupa ambicioznih ljudi sa vizijom, 18. decembra 1954. godine. Njihov primer pozitivnog razmišljanja i konstantnog ulaganja u nova inovativna rešenja sledile su čitave generacije zaposlenih u P. S. " Telefoniji " a. d.. Primenom i ulaganjem u najnovija tehnološka rešenja, uspeli smo da zauzmemo čvrstu poziciju vodećeg sistem integratora u oblasti ICT, stvorimo prepoznatljivi brend, pouzdanu, profesionalnu i modernu kompaniju.
Uvek prva...
Tendencija i moto P. S. " Telefonije " a. d. da uvek bude prva... pokazalo se kao odličan strateški potez i cilj. I bila je uvek prva...
P. S. " Telefonija " a. d. je među prvima krenula u vlasničku transformaciju i danas je u potpunosti privatno akcionarsko društvo. Od izlaska na berzu, do danas, vrednost akcija P. S. " Telefonije " a. d. je porasla preko 100 %, što je najbolji pokazatelj tržišnog vrednovanja njenih akcija na berzi.
P. S. " Telefonija " a. d. je među prvima u svojoj oblasti dobila međunarodni sertifikat ISO 9001:2000 od strane SGS.
P. S. " Telefonija " a. d. je prva uspostavila internet vezu između Beogradskog univerziteta i svetske globalne računarske mreže 26. februara 1996. godine, i otvorila vrata internetu na našim prostorima.
P. S. " Telefonija " a. d. je među prvima uvela Microsoft-ovo ERP rešenje Navision, koje je automatizovalo, standardizovalo i ubrzalo mnoge poslovne procese, ostvarilo profesionalnu kontrolu poslovanja na svim nivoima.
P. S. " Telefonija " a. d. danas posluje kao sistem integrator i u mogućnosti je da svojim klijentima pruži Turn Key Solutions - podršku projektima u svim fazama životnog ciklusa uz primenu najsavremenijih tehnoloških dostignuća.
Know How - Naš najbolji proizvod
Poslovna logika P. S. " Telefonije " a. d. je da 3 % godišnjeg finansijskog obrta investira u obuku svojih kadrova. P. S. " Telefonija " a. d. je jedna od ICT kompanija u našoj zemlji sa najvećim brojem sertifikovanih inženjera i stručnjaka.
Kompletna rešenja u skladu sa svetskim trendovima, inovacijama i primenom novih tehnologija, ali pre svega briga i podrška korisnicima, doneli su P. S. " Telefoniji " a. d. bogatu referentnu listu partnera i klijenata, kao i brojna priznanja, sertifikate i partnerske ugovore što je učvrstilo brend i ime P. S. " Telefonije " a. d..
