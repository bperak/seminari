Vesti 
Proizvođač navodi da novi konverter ima visok zvučni kvalitet, izuzetno mali nivo izobličenja i veliki dinamički opseg, ali i niz drugih atraktivnih osobina koje unapređuju reprodukciju sa digitalnih zapisa. 
M51 DAC je takođe bogato opremljen digitalnim konekcijama, od uobičajenih koaksijalnih i optičkih do USB i AES / EBU, a poseduje čak i par HDMI ulaza i jedan izlaz. Sa pojačalom se može povezati preko analognih RCA ili balansiranih XLR izlaza. DAC podržava rad sa svim datotekama do rezolucije od 192 kHz / 24 bit-a, a poseduje i funkcionalno digitalno pretpojačalo sa kontrolom glasnoće, tako da se može povezati i direktno na izlazno pojačalo. 
Škotska firma Tannoy je na proteklom Bristolskom sajmu Sound and Vision kao i na High-End sajmu u Minhenu, posetiocima prikazala probne modele podnostojećih zvučnika iz nove linije Precision, koji će se u prodaji naći tek krajem leta ove godine. 
Model Precision 6.2 (na slici) će koristiti već dobro poznati dual-koncentrik drajver od 6 inča, u kombinaciji sa bas drajverom iste veličine, dok će Precision 6.4 dodatno imati i dva ABR (Auxiliary Bass Radiator) pasivna radijatora. 
Na tržištu će se prvo mogu očekivati modeli Precision 6.2 i 6.4 koji će koštati oko 2000, odnosno 2500, a nešto kasnije tokom godine će ova linija biti obogaćena centralnim zvučnikom i sabvuferom, a verovatno i odgovarajućim modelima za stalke. 
Ova linija zvučnika zvanično treba da zameni veoma uspešnu Tannoy Revolution Signature seriju, što se vidi i po izgledu sa kojom inače deli iste drajvere, mada su dizajnerska rešenja nešto drugačija. Nova linija ima otmeniji finiš i zaista smo nestrpljivi da proverimo kako rade. 
Naim je najavio da će uskoro pustiti u prodaju NDS mrežni muzički plejer i otkrio neke detalje o samom uređaju. 
Osnovna ideja je da NDS u punom smislu dostigne high-end karakteristike i bude značajno bolji od modela NDX. Naim tvrdi da su napravili mrežni plejer koji je sposoban za najfiniju muzičku prezentaciju do sada, jer donosi više muzike sa CD ripova nego što većina sličnih uređaja nudi sa fajlovima visoke rezolucije. 
NDS nema integrisano napajanje (kao i high-end CD plejeri ove firme), već se mora koristiti sa nekim eksternim napajanjem ove firme. Ovaj mrežni muzički plejer će koštati oko 8100, a obzirom da mu je neophodno i eksterno napajanje, cifra će svakako biti veća, u zavisnosti kakvo napajanje odaberete (XP5 XS, XPS2 ili 555 PS). 
NDS osim uobičajenih izlaza takođe ima konekcije i za USB medije, mobilne Apple uređaje, a na raspolaganju su i tri digitalna ulaza za eksterne digitalne izvore. Njime se može upravljati preko pripadajućeg daljinjskog upravljača ili uz pomoć nStream aplikacije za iPhone, iPod Touch ili iPad. Naim je nagovestio da će se NDS najverovatnije naći u prodaji tokom maja meseca. 
Nemačka firma Burmester je predstavila svoj novi D / A konverter, koji je razvijan paralelno sa modulima koji su pripremani za CD plejere 061, 069 i 089. 
Novi eksterni Burmester DAC 113 ima vrhunske high-end karakteristike, a podržava i bežičan prenos podataka (u okviru Bluetooth standarda, a podržava i aptX tehnologiju prenosa). Signal može prihvatiti i preko jednog koaksijalnog i jednog optičkog ulaza, a na raspolaganju je i USB port (Class 2) koji može prihvatiti izvorne audio materijale do 192 kHz / 24 bit-a i sa kompjuterom radi u asinhronom modu. 
Burmester DAC 113 je već dostupan na zapadnom tržištu, a cena je u skladu sa renomeom ovog proizvođača, okruglo 5000. 
