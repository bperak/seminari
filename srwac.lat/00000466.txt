Aktuelno
Budite informisani...
Uvedena elektronska istorija bolesti
Datum: 23.07.2013.
Kikindska bolnica našla se u grupi devetnaest zdravstvenih ustanova u Srbiji u kojima je uveden bolnički informacioni sistem. Uvođenje elektronske istorije bolesti deo je projekta " Integrisani zdravstveni informacioni sistem " koji Evropska unija finansira sa 2,5 miliona evra iz pretpristupnih IPA fondova, a uz pomoć resornog ministarstva:
- Šta ovaj sistem znači u zdravstvu? Brže i efikasanije preglede i smanjenje redova, što znatno olakšava rad lekarima. Čest je slučaj da se zdravstveni kartoni istorije bolesti izgube, da neko želi svoj karton da prebaci u drugu zdravstvenu ustanovu, i zbog takvih papiroloških komplikacija pacijenti ne stižu na preglede - rekao je dr Jovan Jakonić, zamenik direktora Opšte bolnice.
Promociji elektronske istorije bolesti koja sadrži sve bitne podatke o pacijentu, uključujući dijagnoze i terapiju, prisustvovali su prof. dr Vladimir Đukić, državni sekretar u Ministarstvu zdravlja, i šef operacija Evropke unije u Srbiji Martin Kern.
Apartmani za smeštaj gostiju
Datum: 23.07.2013.
Udruženje građana Torontal iz Ruskog Sela, i njihov istoimeni etno kompleks, uskoro će posedovati dva apartmana. Apartmani će raspolagati sa šest kreveta. Nalaziće se u kući čija je rekonstrukcija u toku. Radovi su vredni oko tri miliona dinara, a izvodi iz građevinsko preduzeće Pemir iz Kikinde:
Rekonstrukcija pri kraju
Do sredine avgusta okončaće se rekonstrukcija propusta na delu Topolskog kanala, koji preko Galada, povezuje Rusko Selo i Banatsku Topolu.
Sanacija je bila neophodna jer je pre šest godina propust teško oštećen. Vrednost radova koju od polovine juna izvode neimari novosadske firme Graditelj, iznosi 3,5 miliona dinara:
- Ostalo je još betoniranje bočnih strana propusta i asfaltiranje. Mi smo za ove radove prema cenama koje smo dobili iz prethodno perioda, planirali negde oko 15 miliona dinara. Nabavka je sprovedena za 3,5 miliona dinara - saopštila je Olivera Kantar, v. d. direktorka JP Direkcija za izgradnju grada.
U Kikindi održan WebBizForum
Datum: 22.07.2013.
Pionirska ideja opštine Kikinda da organizuje regionalnu konferenciju posvećenu značaju i ulozi društvenih mreža u svim sferama javnog života-biznisu, politici, novinarstvu, kao i o funkcionisanju lokalne samouprave kao istinskog servisa građana, okupila je proteklog vikenda najeminentnije stručnjake iz oblasti marketinga i odnosa sa javnovšću koji Twitter i Facebook aktivno koriste u svom radu. KikindaWebBizForum u naš grad doveo je i predstavnike lokalnih samouprava, novinare i političare koji su preneli svoja iskustva korišćenja društvenih mreža. Domaćini nisu krili zadovoljstvo što su u Srbiji organizovali prvi ovakav skup:
- Kao neko ko je dosad bio aktivan samo na Facebook-u, pripala mi je čast i zadovoljstvo da otvorim ovakav događaj. Otvorila sam ga na netipičan način-otvaranjem Twitter naloga-potvrdila je Đurđina Jerinkić, predsednica SO Kikinda.
Učesnici su sa velikom pažnjom pratili panele na kojima se diskutovalo o značaju društvenih mreža u biznisu, lokalnim smaoupravama, novinarstvu i politici, ali i predavanja.
Ervin Katona - novi stari pobednik
Datum: 22.07.2013.
U konkurenciji osmorice takmičara iz Slovačke, Poljske, Mađarske, Austrije, Rumunije i Srbije, titula najjačeg čoveka Evrope pripala je Subotičaninu Ervinu Katoni. Šampion Srbije, Balkana, Evrope i pobednik Lige šampiona, je na 11. Strong man-Kupu Evrope 2013 " u Novim Kozarcima, trijumfovao ispred takmičara iz Austrije, Šnicela Geraloa, i Akoša Nađa iz Mađarske: - Već dvanaest godina sam profesionalac, učesnik Lige šampiona, ali se moja karijera polako bliži kraju. I ovo leto mi je ispunjeno brojnim takmičenjima, ali se ovde osećam posebno lepo, jer su me svojevremeno proglasili za počasnog meštanina Novim Kozaraca. Zbog njih sam se potrudio da odbranim titulu. Bilo je izuzetno naporno, jer sam se nedavno vratio sa jednog takmičenja - rekao je Katona.
Snagatori su se nadmetali u povlačenju kamiona, nošenje kofera od po 150 kilograma i dizanju balvana od 350 kilograma. Posebno atraktivne bile su dizanje gume teške 550 kilograma, nošenje dva frižidera od po 200 kilograma i Herkulesov hvat - kad su takmičari bili razapeti između dva juga.
Spektakularno takmičenje organizovao je novokozarački Bodibilding klub " Sloboda ", a pokrovitelji su kao i prethodnih godina bili SO Kikinda i MZ Novi Kozarci.
