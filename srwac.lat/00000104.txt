Saznajte šta treba da radite ako izgubite prtljag 
Prilikom putovanja aviona uvek je dobro biti spreman za najgore gubljenje prtljaga. Kako ne biste ostali bez ičega ako izgubite torbe, pokušajte da se spakujete tako da od svega po malo stavite u ručni prtljag. U njega stavite dokumenta, rezervnu odeću, donji veš, pastu i četkicu za zube i lekove. 
Nakon što napravite listu stvari koje ste stavili u putne torbe slikajte spoljašnjost i unutrašnjost torbe. To vam može biti od pomoći pri određivanju vlasništva nad torbom. 
Neka vaša torba bude drugačija 
Obavezno popunite ceduljicu za torbe sa svojim imenom i prezimenom a pametno je ostaviti i adresu i broj telefona. 
Kako biste je lakše uočili pri preuzimanju, pomoći će upečatljiva nalepnica, ušiveni detalji ili neobične ručke ili pojas za nošenje torbe preko ramena. 
Osim toga, tako se smanjuje i mogućnost da neko vašu torbu zameni za svoju. 
Nemojte da zaboravite na putno osiguranje 
Pre nego što krenete na put, nemojte da zaboravite na putno osiguranje koje pokriva gubitak i kašnjenje prtljaga. Ako i kupite dodatnu odeću, znate da će vam je osiguranje pokriti u slučaju da se avio-kompanija odrekne odgovornosti. 
Međutim, budite oprezni sa potvrdom o osiguranju i držite je na istom mestu gde ste stavili i kartu i pasoš u ručnom prtljagu. 
Obavezno podnesite prijavu o izgubljenom prtljagu 
Ukoliko se vaš prtljag ne pojavi na tranzitnoj traci, nemojte paničiti. Pronađite odeljenje za izgubljene stvari i prijavite nestanak. Tek nakon što podnesete prijavu može početi potraga. 
Ako ste putovali sa više avio-kompanija, prvo u njihovoj službi za izgubljene stvari saznajte ko je odgovoran za vaš prtljag. Najčešće je to kompanija sa kojom ste stigli na cilj. 
Zatražite formular u kom možete da opišete svoj prtljag i ostavite broj mobilnog telefona kao i adresu hotela u kom vas mogu pronaći da ista pojavi. 
Nakon toga nazovite svoje osiguravajuće društvo i objasnite situaciju, a ako avio-kompanija odbije da preuzme odgovornost, zatražite to napismeno. 
Tako ćete lakše podneti prijavu svom osiguravajućem društvu. 
Tek nakon 45 dana prtljag se smatra izgubljenim 
Ako vam prtljag nije stigao ni nakon nekoliko dana, podnesite zahtev za nadoknadu štete i priložite sve račune za troškove koje ste imali tokom putovanja, a to uključuje najnužnije toaletne potrepštine i rezervnu odeću. 
Ukoliko avio-kompanija ne pronađe vaš prtljag u roku od 45 dana, on će se onda i službeno smatrati nestalim. Od tog trenutka vaš zahtev o nadoknadi štete će početi da se obrađuje. 
