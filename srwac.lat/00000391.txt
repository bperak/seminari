SIDA - predavanje u našoj školi (29.11.2010.)
Povodom prvog decembra, Dana borbe protiv side, u školi održano predavanje učenika Medicinske škole.
Sida je bolest koja predstavlja poslednji stadijum infekcije organizma virusom humane imunodeficijencije (HIV), a karakteriše je slabljenje imunog sistema što pojedince čini podložnim širokom sprektru infekcija i tumora. Sida je od francuskog naziva za sindrom stečenog imunološkog deficita (fr. Syndrome d ' immunodéficience acquise), a AIDS od engleskog naziva Acquired Immunodeficiency Syndrome.
Postoji razlika između pojmova HIV pozitivna osoba i osoba obolela od side. To su dve povezane, ali različite stvari, koje se često pogrešno poistovećuju. HIV pozitivna osoba je zaražena virusom (HIV-om), ali to još uvek ne znači da ima sidu. Do pojave bolesti može da prođe vremenski period od dve do deset godina. HIV pozitivna osoba može da izgleda potpuno zdravo, sposobna je za rad ili bilo koju drugu aktivnost, poput zdravih pojedinaca.
Virus se najčešće prenosi seksualnim putem, a nešto ređe preko zaražene krvi, sa zaražene majke na dete tokom trudnoće, porođaja ili dojenja itd. Virus se ne može preneti uobičajenim socijalnim kontaktima, niti putem životinja. U cilju prevencije, u mnogim zemljama se sprovode različite aktivnosti sa svrhom edukacije ljudi o načinu prenošenja virusa i merama koje se mogu preduzeti kako do infekcije ne bi došlo. Za sada ne postoji efikasan lek ili vakcina, koji garantuju izlečenje. Ipak, antiretroviralni lekovi mogu da produže period trajanja infekcije i odlože ulazak u fazu side.
Prema podacima programa Ujedinjenih nacija i Svetske zdravstvene organizacije o HIV virusu i sidi (UNAIDS), od pojave ovog oboljenja pa zaključno sa 2008. godinom u svetu je bilo zaraženo ukupno oko 60 miliona ljudi, a od komplikacija povezanih sa sidom je do tog trenutka umrlo oko 25 miliona ljudi. Krajem 2008. virusom je bilo zaraženo oko 31,3 miliona odraslih pojedinaca i 2,1 milion dece.
U našoj školi je 29.11.2010. odr žalo predavanje o ovoj veoma opasnoj bolesti kao i kako se njome možemo zaraziti, ali i kako da kada imamo nedoumice da li smo hiv negativni ili hiv pozitivni, kako to da utvrdimo. Učenici iz srednje Medicinske škole, su nam održali predavanje od 45 min, koje je bilo veoma poučno. Takođe se i na osnovu gledane prezentacije moglo primetiti da je sve više ljudi zaraženo ovom bolešću, što nije izuzetak u Srbiji.
Klub Ujedinjenin nacija je odabralo par problema koje mora, naravno uz pomoć mladih, da reši, a jedno od njih je i oboljevanje ljudi od raznih bolesti među kojima je i ova, koja može koštati i života.
Za nešto više informacija o Sidi možete pogledati i na wikipediji, kao i na sajtu Ujedinjenih nacija.
