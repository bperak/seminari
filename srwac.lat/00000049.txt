Redovne posete zubaru su ključni deo dobre oralne higijene. Uvek recite zubaru ukoliko patite ili ste patili od bilo kakvih neuobičajenih oralnih simptoma ili problema između poseta.
Hlorheksidin je aktivni sastojak u nekim rastvorima za oralnu higijenu koji je namenjen za lečenje bolesti desni. Ovi rastvori deluju tako što ubijaju bakteriju koja izaziva plak, i pomažu u zaštiti od bakterije tako što se prilepe za zube i desni.
Zubari već više od 30 godina za lečenje bolesti desni preporučuju rastvore koji sadrže hlorheksidin.
Čišćenje je postupak uklanjanja zubnog plaka radi smanjenja i sprečavanja upala desni, a samim tim i lečenje bolesti desni. Taj postupak mogu izvoditi samo zubari ili kvalifikovani zubni tehničari.
Ukoliko je bolest desni prerasla u parodontitis, možda će Vam biti potrebno dodatno čišćenje kako biste otklonili plak i kamenac iz džepova koji su se oformili. Ovo može potrajati još nekoliko termina kod zubara ili zubnog tehničara. Možda ćete dobiti lokalnu anesteziju desni pre čišćenja i možda ćete osećati malu nelagodnost posle postupka. Vaš zubar ili zubni tehničar će pratiti veličinu džepova u narednim mesecima kako bi bili sigurni da je lečenje bilo uspešno i da se parodontitis nije pogoršao.
Ukoliko Vam se parodontitis pogoršao, džepovi su preveliki za zubara ili zubnog tehničara da ih očiste. Možda će Vam biti potreban hirurški zahvat koji može izvesti Vaš zubar. Vaš zubar Vas može uputiti parodontologu, zubaru koji je specijalista za lečenje parodontitisa. On ili ona će izvesti opsežnije i dublje čišćenje u kombinaciji sa drugim lečenjima.
Sve informacije koje se pojavljuju na ovoj stranici su rezervisane samo za stanovnike Republike Srbije. Autorsko pravo GlaxoSmithKline grupe kompanija 2009. parodontax je registrovani zaštitni znak GlaxoSmithKline grupe kompanija. Sva prava zadržana. Molimo Vas pročitajte uslove korišćenja i politiku internet privatnosti. GlaxoSmithKline Consumer Healthcare, Omladinskih brigada 88, 11070 Novi Beograd, Srbija.
