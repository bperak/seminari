Vesti
15. oktobar 2012.
Odisej u Mariboru
Slovenačka premijera Odiseja u SNG Maribor
U sredu, 10. oktobra 2012. u Slovenskom narodnom gledališču u Mariboru sa velikim uspehom izvedena je slovenačka premijera predstave Odisej Gorana Stefanovskog, u režiji Aleksandra Popovskog. Međunarodna koprodukcija šest teatara i jednog festivala Ateljea 212 iz Beograda, GDK Gavella iz Zagreba; Teatra Ulysses sa Briona; Srpskog narodnog pozorišta iz Novog Sada; Slovenskog narodnog gledališča iz Maribora; Festivala Sterijino pozorje iz Novog Sada i Teatra navigator iz Skopja premijerno izvedena u julu na Brionima, obeležila je kulturno leto Hrvatske.Vodeći makedonski dramski pisac, Garan Stefanovski, Odisejem je reagovao na nezaobilazni Homerov ep, kao i na ratove na ovim prostorima i raspad Jugoslavije. Njegov Odisej mnogo više od mitskog junaka, on je razočarani ratnik koji posle završenih sukoba pokušava da da formu sopstvenom životu i vrati se kući, ma šta i ma gde ona bila. U predstavi, čiju režiju potpisuje Aleksandar Popovski igraju: Ozren Grabarić, Anita Mančić, Branko Jordan, Nataša Matijašec Rošker, Svetozar Cvetković, Boris Isaković, Jasna Đuričić, Dijana Vidušin, Franjo Dijak i Nikola Ristanovski. Sledeće izvođenje Odiseja ujedno je i zagrebačka premijera predstave 7. novembra 2012. u Pozorištu Gavella.
06. oktobar 2012.
ATELJE 212 SLOBODNO MESTO U SLOBODNOM GRADU
Pozorište je oduvek bilo mesto najveće slobode. Atelje 212 je u svim vremenima bilo mesto slobodnog duha, jedan od simbola slobodnog Beograda. Osvajanje slobode, u svakom pogledu, bilo je pokretački motiv predstava koje su hrabro širile granice slobodnog izražavanja. U Ateljeu 212 igrani su komadi Vaclava Havela i Pavela Kohouta, čeških političkih disidenata, bez obzira na pretnje i zabrane koje su upućivali ambasadori Istočnog bloka. Mihiz, Pekić, Kiš, Selenić i Aleksandar Popović, krasili su repertoar Ateljea 212 uprkos pritiscima ondašnjih vlasti. Sloboda javne reči uvek je bila na prvom mestu. Biti slobodan, značilo je, pre svega, ne pristajati na kompromise. I danas Atelje 212 ne pristaje na pretnje i zabrane koje ugrožavaju ravnopravnost i ljudska prava. Pozorište će uvek biti na strani onih koji se bore za to da svi ljudi budu dostojanstveni i da uživaju sva prava koja nam pružaju Ustav i zakoni ove zemlje. Zato je Atelje 212, u znak solidarnosti sa pripadnicima LGBT populacije, odlučio da zajedno odgledamo predstavu Džepovi puni kamenja na našoj Velikoj sceni, 6. oktobra 2012. godine. SLOBODNO MESTO U SLOBODNOM GRADU ATELJE 212
14. septembar 2012.
OVOG VIKENDA NOVE AKCIJE ZA NOVU SEZONU
SEZONA POČINJE U novoj sezoni nove akcije i novi popusti ZA SVAKOG PO NEŠTO
Subota 15. septembar od 10 h 13 h i od 18 20 h Nedelja 16. septembar od 18 h 20 h
U obrazloženju žirija stoji da je reč o vrhunskom glumačkom ostvarenju koje transponuje ogromno životno i scensko iskustvo glumišta u dirljiv lik dječaka kao svjedoka jednog vremena.
U ovogodišnjoj takmičarskoj selekciji festivala Purgatorije, učestvovalo je 11 predstava u produkciji teatarskih kuća iz Crne Gore, Srbije, Hrvatske i Slovenije u selekciji Tanje Mandić Rigonat. O nagradama je odlučivao žiri u sastavu: prof. dr Darko Antović (predsednik) i Zoran Živković, Goran Slavić, Petar Pejaković i Dragana Tripković.
Za ovu ulogu, Vlastimir Đuza Stojiljković već je osvojio nagrade za najbolje glumačko ostvarenje na Danima bosanskohercegovačke drame u Zenici, na Susretima pozorišta BiH u Zenici, nagradu Zoran Radmilović za najboljeg glumca festivala Dani Zorana Radmilovića u Zaječaru, nagradu Ardalion na jugoslovenskom pozorišnom festivalu u Užicu, kao i nagradu Grada Beograda za najbolje pozorišno ostvarenje u 2011. godini koju dodeljuje Skupština Grada Beograda.
Predstava Otac na službenom putu, Abdulaha Sidrana u režiji Olivera Frljića, koja je i otvorila ovogodišnji festival Purgatorije u Tivtu, obeležila je prošlogodišnju pozorišnu sezonu ne samo Ateljea 212, već i čitavog regiona. Na 10 najznačajnijih pozorišnih festivala u zemlji i u bivšoj Jugoslaviji do sada je osvojila čak 26 nagrada, čime je postala jedna od najnagrađivanijih predstava u istoriji Ateljea 212.
28. avgust 2012.
POČELA PRODAJA KARATA NA BILETARNICI ATELJEA 212
Letnja pauza se bliži kraju, a Pozorište Atelje 212 je otvorilo svoja vrata, spremno za početak nove sezone Od 28. avgusta Ivan i Emil očekuju Vas svakog dana na biletarnici Ateljea 212 Obezbedite na vreme karte za Vaše omiljene predstave koje se igraju na sceni Ateljea 212 već od 18. septembra ili jednostavno kliknite na našu ONLINE biletarnicu
