Google će biti u obavezi da detaljno obrazloži postupak prikupljanja podataka, a posebno postupak sa usputno prikupljenim podacima o ličnosti. Takođe, od Googla će biti zatražena garancija da su rizici koji su uočeni u zemljama Evropske Unije, a tiču se zaštite ličnosti i privatnosti, svedeni na minimum, ali i da će u Srbiji važiti standardi koji važe u ostalim zemaljama u kojima je ovaj servis dostupan. 
Tokom investicione i trgovinske misije (ICT Trade Mission) u Sjedinjenim Američkim Državama, članovi naše delegacije bili su u poseti kompaniji Google, gde se razmatrala dostupnost brojnih Google usluga građanima Srbije, a između ostalog i Street View. Prvi rezultati ICT Mission očekuju se u toku jeseni, a dostupnost servisa Street View samo je jedan u nizu. 
Kako bi servis pregleda ulica bio dostupan i u Srbiji, Google će morati da poštuje jasno definisane uslove poverenika, kao i da obezbedi garanciju da standardi privatnosti neće biti dovedeni u pitanje. 
Nakon pozitivnog odgovora na zahtev, Google Street vozila kreću sa snimanjem Beograda, a nakon toga i drugih gradova u Srbiji. Šabić će u najkraćem roku odgovoriti na upućeni zahtev Googla. 
Uobičajena procedura zahteva da snimanje traju oko tri meseca, a aplikacija Street View, koja omogućava korisnicima virtuelnu šetnju po ulicama snimljenih gradova i razgledanje znamenitosti, biće dostupna minimalno šest meseci kasnije. 
Street View je Googlov dodatak popularnom servisu Google Maps i Google Earth, lansiran 2007. godine, koji omogućava panoramsko razgledanje gradova, ulica i znamenitosti širom sveta. Kako bi projekat bio u potpunosti funkcionalan, potrebno je fotografisati lokacije, obraditi fotografije i izraditi virtuelni prostor. 
Google je do sada snimio oko 50 država uključujući i zemlje regiona, Hrvatsku, Bugarsku i Mađarsku, a u toku je snimanje Slovenije. 
Rodoljub Šabić, poverenik za informisanje i zaštitu podataka o ličnosti, na svom twitteru saopštio je da je Google podneo formalan zahtev u vezi sa uslovima realizacije projekta Google Street View u Srbiji. 
Rodoljub Šabić kaže za B92 da će u najkraćem mogum roku odgovoriti na zahtev Gugla. 
- Nema nikakvog razloga da Srbija ide mimo sveta. Ceo projekat nudi mnogo zanimljivih stvari i mogućnosti, ali sa sobom i nosi neke rizike koji su već uočeni u zemljama u kojima je realizovan. Google je već imao problema u oblasti koja mene zanima, a to je zaštita ličnosti i privatnosti kaže Šabić. 
Poverenik za zaštitu podataka je rekao da će od Googla tražiti garancije da su rizici koji su uočeni u zemljama EU svedeni na minimum. 
- Ja nemam nemeru da kao predstavnik države Srbije otežavam nameru Googlea da realizuje ovaj projekat, ali ću insistirati da i u Srbiji važe standardi koji su važili i u drugim zemljama. Google će morati da da garancije da standardni privatnosti neće biti dovedeni u pitanje. Ja ću odrediti jasne uslove koje Goole mora da poštuje. Ako ne pruži odgovarajuće garancije ja mogu da zabranim taj projekat objasnio je Šabić. 
Procedura je takva da kada se na zahtev odgovori potvrdno prvo vozila opremljena logom Google-a i kamerama kreću da snimaju ulice u Beogradu, a potom i u drugim srpskim gradovima i mestima. 
Street View je Google-ov dodatak popularnom servisu Maps uz koji se možete spustiti na lokaciju koju pretražujete i gledati je kao da ste tamo. Naravno, da bi tako nešto bilo funkcionisalo potrebno je fotografisati lokacije, obraditi fotografije i izraditi virtuelni prostor. 
Prema rečima Agele Merkel, Nemačka bi želela da predloži EU jedinstvenu zakonsku regulativu u oblasti zaštite podataka umesto pojedinačnih zakona u svakoj državi. Kancelarka je sigurna, da takve internet-giganti, kao što su Google i Facebook, treba zakonski naterati da otkriju načine prenosa informacija. 
Google je 10. jula u Pekingu objavio Belu knjigu o kineskom turizmu u kojoj se navodi da 88 odsto stranih turista dobija turističke informacije o Kini posredstvom interneta, dok se više od 70 odsto oslanja na internet prilikom rezervacije aranžmana. 
U Beloj knjizi, sačinjenoj na osnovu obimnog istraživanja, zaključuje se da internet ima veliki uticaj na kineski dolazni turizam. 
Kako se navodi, 79 odsto stranih turista Kinu posećuje rekreativno, a 63 odsto njih posle putovanja koristi informatičke mreže da podeli utiske ili fotografije. 
Razmere navodno najvećeg skandala prisluškivanja u istoriji čovečanstva, već sada su enormne. Ceo svet je ljut zbog skandala, ali Nemci najviše. 
Strah od apsolutnog nadzora nije nov. Svi su svesni da je i nakon raspada Štazija, istočnonemačke tajne službe, bilo prisluškivanja i proveravanja, ali do sada se smatralo da je to špijuniranje ograničeno samo na nekoliko osumnjičenih. Najnovije saznanje, da su na meti špijuniranja zapravo svi, izazvala je veliku diskusiju i strah u Nemačkoj. Jer, lični podaci su Nemcima svetinja. 
Kada se u okviru projekta Gugl strit vju (Google Street View projekt panoramskog prikaza ulica u gradovima širom sveta) počeo sa snimanjem ulica u Nemačkoj, panika je bila velika. Neki su čak pokušali da zaustave Gugl. Ipak, Guglovi automobili mogli su da nastave da špartaju ulicama, a kamere da i dalje fotografišu svaku ulicu, samo što su vlasnici kuća dobili mogućnost da zatraže zamagljivanje svojih kuća. Već tada je Jens Ilenfeld, autor tehničkog bloga Golem.e, nije podržavao takve stavove: Građani se bune protiv planova koje ima Gugl, a u isto vreme su televizijske kamere ispred njihove kuće ili se njihova slika objavljuje u novinama. Slavne osobe, koje inače traže pažnju javnosti, strahuju za svoju privatnost, a i ministri su najavili da će zamagliti kuće. 
Mogućnost zamagljivanja, mnogi vlasnici kuća su iskoristili, jer ne žele da vide svoje kuće na internetu. U pojedinim ulicama je zamagljena svaka treća kuća. Zbog toga Gugl strit vju u Nemačkoj nije ni upola lep kao na primer ulice u Londonu i Parizu. 
Nemci se razbacuju podacima 
Iako sad svi govore o tome da Fejsbuk deli lične podatke svojih korisnika: samo 35 odsto Nemaca zapravo koristi društvene mreže. U mnogim drugim državama u kojima se koristi Fejsbuk, korisnika je više od 50 procenata. Nemački korisnici Fejsbuka većinom se vrlo oprezno ophode sa bezbednosnim uslovim na toj društvenoj mreži i smatraju da bi Fejsbuk i Gugl trebalo da se pridržavaju nemačkih standarda za zaštitu privatnosti. 
O strogim nemačkim standardima za zaštitu privatnosti je još 1998. pisao američki informatički časopis Wired. Velika potreba za bezbednošću dolazi od Nemačkog straha od interneta. Taj strah u skladu je sa velikim nepoverenjem Nemaca prema svemu što je nepoznato i novo u njihovom okruženju. Internet je zaista za mnoge Nemce nepoznat teren. I oni su na njemu oprezniji nego ljudi iz drugih država. 
Šifriranje je već dugo moguće 
Novinara Burkharda Šredera, specijalizovanog za bezbednost na internetu, strah Nemaca uopšte ne iznenađuje: Nemce si oduvek važili kao zabrinuti. Uvek su im u glavi samo rizici, a nikad šanse koje donose i nešto novo. Sa druge strane, oni umeju da šalju elektronsku poštu sa poverljivim sadržajem koja nije šifrirana. Čak i novinari rizikuju kada šalju svoju elektronsku poštu nezaštićeno. Ali, šifriranje je moguće još od 1992, objašnjava Burkhard Šreder. Na internetu se mogu naći uputstva za svaki internet pretraživač. 
Čak i opunomoćenik Severne Rajne Vestfalije za zaštitu podataka Peter Šar, šifrira svoju elektronsku poštu. On ne veruje da korisnici interneta koji šifriraju svoje poruke, posebno privlače pažnju: To se ne događa zbog šifriranja. Čak su i zavese na prozorima prihvaćena stvar, napisao je Šar na svom Tviter profilu prošle srede (3.7). 
U drugim zemljama je manje nepoverenja 
Mnogi razloge za veliko nepoverenje Nemaca pronalaze u njihovoj istoriji. Autor Malte Lemer u svom članku za berlinski dnevni list Tagesšpigel, piše o različitim reakcijama povodom afere prisluškivanja. Žestoku reakcija Nemaca on pripisuje nasleđu Gestapoa (tajne policije u vreme nacionalsocijalizmom) i Štazija. Borba protiv svemoćnih tajnih službi, izazvala je svojevrsno suočavanje sa istorijom. 
I stručnjak za internet Burkhard Šreder veruje u kolektivno pamćenje Nemaca, koji su u tzv. Trećem Rajhu i u DDR-u stalno bili izloženi špijunaži. Englezi znaju da ih prisluškuju, ali ne veruju da je njihova vlada u stanju da tako nešto uradi, pretpostavlja on. 
Američki politikolog Endrju Denison živi u Nemačkoj i bavi se preko-atlantskim vezama. Na pitanje smatra li da je reakcija na skandal prisluškivanja bila tipično nemačka, skoro je prasnuo u smeh: Ko je ovde stvarno histeričan? To su političari i ediji, kaže Denison. On smatra da većina Nemaca i nije bila toliko iznenađena, kao što to vole da predstavljaju političari. Pričao sam sa mnogo ljudi, koji čak i pretpostavljaju da ih prisluškuju, pa se i ponašaju u skladu s tim. izvor: dojče vele 
Google Glass naočare su još uvek u fazi testiranja, tako da su se test-korisnici (nije i neće još dugo biti u prodaji) česta ažuriranja sa mnogim novim funkcijama. Počevši kao obični nosivi asesoar, kako prenosi AndroidRevija.com, Google Glass naočare brzo se pretvaraju u mnogo više funkcionalnih uređaja koji eliminišu potrebu korišćenjem pametnog telefona ili sličnog uređaja za osnovne svakodnevne zadatke. Uz datum izlaska negde tokom 2014, Google Glass ima dosta vremena da se formira i razvije u potpuno inovatini uređaj. 
Najnovije ažuriranje donosi puno novi mogućnosti, uključujući i više glasovnih naredbi, što dodatno utiče na nepotrebnost nošenja i telefona. Na primer, može vam isčitati SMS - ove rekavši: Okay, Glass. Read aloud. ili odgovoriti na SMS-ove Okay, Glass. Reply. Takođe možete učiniti isto za telefonske pozive. Okay, Glass. Answer call. 
Također, ograničenje broj nakčešćih kontakata je prošireno, a bilo je ograničeno na samo 10, tako da sada možete pristupiti svim važnim kontaktima. Oni će biti dostupni putem fotografije profila. I na kraju, Google Glass sada ima mogućnost pregledavanja Interneta iz rezultata pretraživanja. Izborom view website će vas odvesti na web browser sa jedinstvenim interfejsom. 
Android je sa 70,4 posto udela na evropskom tržištu dominanatan i daleko veći nego od Apple iOS sa 17,8 posto udela, dok je 6,8 posto udela rezervisano za Windows, bar prema poslednjim podacima iz OS barometra Kantar Worldpanel Comtech - a koje prenosi Business Insider. 
Popularnost Samsung telefona koji koriste Googleov Android softver i čine gotovo polovinu svih pametnih telefona prodatih u Evropi, čini glavni teg prevage Androida na tržišti pametnih telefona. 
Google softver takođe vodi na tržištu u SAD-u s 52 posto udela, ali slabo raste u poslednjih godinu dana, dok je iOS sada ima 41,9 posto tržišta, ali takođe raste brže. Windows, koji ima 4,6 posto udela na tržištu SAD-a, takođe je rastao brže od Androidu, na 0,9 posto u odnosu na Android je 0,1 posto. Izvor: AndroidRevija.com 
Globalni Internet pretraživač Google danas je svoju naslovnu stranu posvetio 130 - godišnjici od rođenja češkog pisca jevrejskog porekla Franca Kafke (1883 - 1924), koji je pisao na nemačkom. 
More... 
Rođen je 3. jula 1883. u Pragu, tada Austro-ugarska, Kafka je pohađao nemačke škole u Pragu a završio je pravni fakultet sa doktoratom. Do 1945. bio je nepoznat, jer za života gotovo i nije objavljivao. Glavninu spisa, uključujući pisma i Dnevnike, publikovao je njegov prijatelj Maks Brod, uprkos Kafkinim izričitim instrukcijama da budu uništeni. 
Kafkin rad, najvećim delom, prikaz je apsolutne nezaštićenosti pojedinca i nemoći pojedinca u savremenom društvu, u kojem je čovek neretko suočen sa potpuno nevidljivim i neprepoznatljivim silama i motivima. Autor je romana Proces, Zamak, Amerika i pripovetki Presuda, Preobražaj, U kažnjeničkoj koloniji, Seoski lekar, Umetnik u gladovanju. Izvršio je veliki uticaj na brojne stvaraoce, a usvojen je čak termin kafkijanska atmosfera. Od 2001. godine grad Prag i Društvo Franca Kafke dodeljuju godišnju nagradu humanističkog karaktera za doprinos kulturnoj, nacionalnoj, jezičnoj i verskoj toleranciji. 
Nekoliko internet kompanija postiglo je sporazum sa američkom vladom o objavljivanju ograničenih informacija o primljenim zahtevima za nadzor. 
Fejsbuk je na blogu naveo da je u drugoj polovini prošle godine primi o od 9 do 10 hiljada zahteva za pružanje podataka o korisnicima, koji obuhvataju od 18 do 19 hiljada naloga. 
Majkrosoft je saoštio da je u istom periodu primio od 6 do 7 hiljada zahteva, koji su se odnosili na od 31 do 32 hiljade naloga. Iznesene cifre obuhvataju zahteve državnih i lokalnih vlasti, kao i Agencije za nacionalnu bezbednost. 
Kompanije, među kojima su i Apple, Google i Yahoo, demantovale su tvrdnje da je agencija imala direktan pristup njihovim serverima. 
One vrše pritisak na Obaminu administraciju da dodatno ublaži pravne zabrane koje ih sprečavaju da objave informacije o vladinim naredbama za nadzor. 
Na taj način pokušavaju da se distanciraju od programa za prisluškivanje čiji detalji su prošle nedelje objavljeni u javnosti. Američke vlasti tvrde da je program pod nazivom Prizma pomogao u sprečavanju terorističkih napada. 
Francuska Nacionalna agencija za zaštitu podataka (CNIL) je 20. juna zahtevala od američke kompanije Gugl da izmeni svoju politiku o zaštiti podataka, jer će u suprotnom uslediti novčana kazna. Francuska smatra da Gugl svojom politikom privatnosti krši Zakon o zaštiti privatnih podataka koji je na snazi u ovoj zemlji. Zbog toga je Guglu dat rok od tri meseca da izmeni svoju politiku, inače će morati da plati 150 hiljada evra na ime kazne. Ukoliko Gugl ne reaguje na prvo upozorenje, uslediće novčana kazna od 300 hiljada evra. 
Istoga dana zahtev Guglu za plaćanje kazne u iznosu od milion evra predala je i Španija, a francuska Nacionalna agencija za zaštitu podataka je saopštila da će na politiku o zaštiti privatnih podataka Gugla reagovati i Velika Britanija, Nemačka, Italija i Holandija. Do kraja jula ove godine sve članice EU će početi da primenjuju prinudne mere prema ovoj američkoj kompaniji. 
Prošle godine kompanija Gugl je počela da primenjuje novu politiku zaštite privatnih podataka, koristeći i podatke korisnika Jutjub, Gugl, Gmail, Gugl pretraživača i drugih. Na taj način su podaci korisnika bili dostupni svim službama Gugl kompanije. Francuska, Velika Britanija, Italija, Nemačka, Holandija i Španija su ranije uputile zajedničko saopštenje Guglu, u kojem su tražile obustavu tog programa o zaštiti privatnih podataka. 
Predstavnik Gugla je juče rekao da će kompanija sa evropskim zemljama razgovarati o politici zaštite privatnih podataka, ali je naglasio da sadašnja politika privatnosti pojedonostavljuje korišćenje Gugla i povećava kvalitet usluga. 
Iako vodeće zemlje Evropske unije ne mogu da utiču na politiku Gugla jasno je da imaju jedinstven stav po ovom pitanju. U Evropskom parlamentu se priprema nacrt zakona o zaštiti informacija, što će svakako doprineti boljoj zaštiti privatnosti. 
Poslanik Državne dume, član partije Jedinstvena Rusija Ilja Kostunov je predložio da se saradnicima ruskih specijalnih službi i činovnicima zabrani da koriste američke internet servise kao što su Google, Yahoo, Skype i drugi kompromitovani servisi u poslednjoj špijunskoj aferi. 
Treba bar postići da, ako i šalju važnu informaciju preko interneta, ona bude šifrovana, kaže parlamentarac. 
Kostunov je izneo svoj predlog nakon što se saznalo da tajne službe SAD špijuniraju sve informacije koje se prenose preko servera najvećih internet kompanija. 
Na jesen se mogu očekivati prvi rezultati posete premijera Dačića i naše delegacije Silicijumskoj dolini u Americi izjavio je za Politiku državni sekretar za telekomunikacije u Ministarstvu spoljne i unutrašnje trgovine i telekomunikacija Stefan Lazarević. 
Za tada su najavljene posete predstavnika nekih od tih kompanija Srbiji, a neke od njih, kao što su Google, Apple i Amazon trebalo bi da sve svoje najznačajnije servise učine dostupnim i našim građanima, kaže za Politiku Stefan Lazarević, državni sekretar za telekomunikacije u Ministarstvu spoljne i unutrašnje trgovine i telekomunikacija. 
Ono što se sada postavlja kao glavno pitanje je šta mi kao država moramo da uradimo kako bi neke od kompanija iz Silicijumske doline zaista i došle na ovo tržište. I to ne samo kako bismo imali komercijalne poslove kao do sada, već i stratešku saradnju i zajedničke naučne projekte. 
Svim relevantnim kompanijama moramo da predstavimo jasan plan razvoja elektronske uprave u našoj državi, da pokažemo da shvatamo značaj ulaganja u obrazovanje i da radimo na tome da stručni kadrovi iz oblasti elektrotehnike i informacionih tehnologija ne postanu deficitarni, ali i da obezbedimo efikasno i racionalno upravljanje informaciono-komunikacionom infrastrukturom odgovara Lazarević. 
Kako navodi, jedna od kompanija, koju je naša državna delegacija predvođena premijerom Ivicom Dačićem posetila u SAD, već je bila na sastanku u Ministarstvu spoljne i unutrašnje trgovine i telekomunikacija i samim tim pokazala da je ozbiljna u namerama da proširi poslovanje u našoj zemlji. 
Pošto je jedna od važnih tema razgovora bilo obrazovanje, nadležni očekuju konkretne ponude pojedinih kompanija, u vezi sa obrazovanjem u domenu informacionih tehnologija. 
Očekujemo da te kompanije počnu da razgovaraju sa univerzitetima o mogućnosti otvaranja razvojnih laboratorija na pojedinim fakultetima. Moramo da razmotrimo mogućnost uspostavljanja akademije za prekvalifikaciju nezaposlenih, budući da je potražnja za zaposlenima u sektoru IT velika i da ovaj sektor može da ima veliku ulogu u rešavanju problema nezaposlenosti objašnjava naš sagovornik. 
Jedna od najvažnijih stvari je i ugovor o licenciranju koji je potpisan sa Microsoftom. Reč je o regulisanju odnosa između Vlade Srbije i Microsofta, koji se odnose na postojeće Microsoft licence koje koriste organi državne uprave. 
Ugovor omogućava organima državne uprave da primene najnovije verzije softverskih rešenja koje nudi Microsoft i time optimizuju i modernizuju svoju informacionu infrastrukturu, ali da pri tom ostavimo prostor i za ostale svetske kompanije da učestvuju u procesu unapređivanja informacione infrastrukture. Potpisivanjem ovakvog ugovora stvara se povoljna klima za privlačenje novih stranih investicija, jer, između ostalog, ukazuje se na činjenicu da je naša država posvećena zaštiti intelektualne svojine, što je jedan od preduslova za integraciju u Evropsku uniju navodi Lazarević, dodajući da ugovor sa Microsoftom nosi i druge benificije, kao što su obuka zaposlenih u državnoj administraciji, stručna pomoć i stalno unapređenje tehnologije. Predstavnici PayPala preneli su nam da su veoma zadovoljni poslovanjem u prvih nekoliko nedelja od početka funkcionisanja njihovog servisa u Srbiji i da su raspoloženi da našim građanima omoguće i opciju prijema novca preko PayPala, kaže državni sekretar Stefan Lazarević. 
Potrebno je da naša država u narednom periodu otkloni preostale administrativne prepreke za mogućnost nesmetanog funkcionisanja opcije prijema novca i predstavnici PayPala su nas uverili da nakon toga možemo očekivati i da ta opcija bude na raspolaganju našim građanima u roku od nekoliko meseci kaže Lazarević. 
