Pre tačno 65 godina, dakle 16. aprila 1943. godine, švajcarski hemičar Albert Hofman je istražujući svojstva LSD kojima se godinama bavio radeći na istraživanju alkaloida na ergotu gljivicama koje kao paraziti žive na biljkama raža i nekih drugih žitarica, osetio čudan osećaj.
Odjednom sam postao čudno opijen. Spoljašnji svet postao je promenjen, kao u snu. Predmeti su izgledali kao da postaju živi; poprimali su neobične dimenzije; i boje su postale sjajnije. Čak su mi se percepcija sebe i osećaj za vreme promenili. Kada su mi oči bile zatvorene, šarene slike brzo su se smenjivale kao na kaleidoskopu. Nakon par sati, neugodna opijenost koju sam iskusio potpuno svestan nestala je. Šta je prouzrokovalo takvo stanje?
Posumnjao je da to osećanje ima veze sa novim hemijskim spojem na kojem je radio i koji se zvao dietilamid tartrat lizergične kiseline. Hofman je odlučio da delovanje nove supstance prvo isproba na sebi. Posle tri dana, 19. aprila 1943. godine, uneo je u sebe manju količinu, u kakvoj ni jedna do tada poznata supstanca nije bila aktivna u ljudskom organizmu. Svega 0,25 miligrama. Gledano današnjim merilima, švajcarski naučnik je uzeo oko 3 čitava LSD-a, količinu koja je mnoge druge poslala na višednevno psihijatrijsko lečenje. No, doktor se nije predavao već je seo na bicikl i uputio se kući sa zastrašujućim haosom u glavi, uveren da je u potpunosti i nepovratno poludeo. Jake halucinacije pojavljivale su se tokom vožnje, a Hofman je često imao osećaj da stoji u mestu. Tako je nastao jedan od najviše uzdizanih i najstrastvenije osuđivanih hemijskih spojeva u dvadesetom veku.
Iako se sam Hofman uvek trudio da njegovo otkriće ne dospe u pogrešne ruke, to se ubrzo desilo jer se za njega počela zanimati CIA. U opsežnom istraživačkom projektu pod nazivom MK ULTRA (Mind Control), američka tajna služba je drogirala hiljade američkih građana LSD-om bez njihovog znanja i odobrenja. Nakon godina testiranja na vojnicima, ratnim zarobljenicima, psihijatrijskim pacijentima, sitnim kriminalcima, prostitutkama, gangsterima i vlastitim agentima, CIA ipak odustaje delovanje LSD-a nije dovoljno predvidivo da bi se moglo iskoristiti u vojne i obaveštajne svrhe.
Nakon neuspelih pokušaja da iskoriste LSD u svoje svrhe, američke vlasti nastoje da ga pošto poto uklone sa ulica. LSD je 1967. stavljen van zakona u SAD. Ali i pored svih zabrana, LSD je nastavio da se širom sveta ilegalno proizvodi i dan danas.
One Response to Albert Hofman otac LSD-a
Verovatno nijedan molekul nije toliko drastichno promenio svet kao LSD. Albert Hofman je preminuo nedavno, u 102 godini zhivota. Ipak, ostaje nada da ce se jednom prepoznati pravi potencijal ove fantastichne supstance i da ce njena zloupotreba biti prevazidjena.
