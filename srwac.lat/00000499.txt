Projekti
Dok Evropski parlament predstavlja građane Unije, a Savet države članice, Evropska komisija je nezavisna u odnosu na vlade država članica i vodi računa o interesu Evropske unije kao celine. Ona takođe prerdstavlja ogroman aparat i na čelu je " briselske birokratije " (preko 25000 činovnika) - ogromnog mehanizma za donošenje odluka i proizvodnju, često, nerazumljivih papira. Komisija se stara o primeni odluka Evropskog parlamenta i Evropskog saveta. Kratko rečeno, Komisija je neka vrsta evropske vlade, koja svake nedelje zaseda u Briselu i donosi svakodnevne odluke o upravljanju Unijom.
Komisiju čini kolegijum od predsednika i 27 komesara - po jedan iz svake države članice. Međutim, dogovoreno je da, bez obzira na budući broj država članica, broj komesara neće preći 27. Komesari nisu predstavnici svojih država u Komisiji, već zastupaju zajedničke evropske interese. Svaki komesar ima svoj resor npr. proširenje, obrazovanje, kultura i mladi, nauka i istraživanje, transport, zaštita čovekove okoline, poljoprivreda, trgovina, ekonomija i finansije, itd. Spisak svih komesara i njihove biografije možete videti na sajtu: http://ec.europa.eu/commission_barroso/index_en.htm
Komisija je takođe na čelu 26 generalnih direktorata i 9 službi koji čine administraciju Evropske unije. Generalni direktorati bave se predlaganjem propisa, nadziranjem država članica u njihovoj primeni, raspodelom budžeta.
Predsednika Komisije predlaže Evropski savet; on / ona onda predlaže sve komesare, a njihov izbor potvrđuje Evropski parlament. Na taj način Komisija je podložna demokratskoj kontroli Evropskog parlamenta, koji nadzire njen rad i koji joj može izglasati nepoverenje.
Komisija ima 4 glavne uloge:
da predlaže zakonodavstvo parlamenti i saveti;
da vodi i provedi politike i budžet;
da provodi evropski zakon (zajedno sa evropskom sudom pravde);
da reprezentira EU na međunarodnoj sceni, na primer da pregovara sporazume između unije i druge zemlje.
Iako se najviše bavi izradom zakonskih predloga (koje potom upućuje Savetu i Parlamentu), Komisija ima i brojne druge nadležnosti - od strateškog planiranja do sprovođenja politike konkurencije.
Lisabonski ugovor donosi promene u pogledu sastava, uslova za imenovanje i postupka imenovanja članova Komisije. Kao uslov za imenovanje uvedena je evropska angažovanost. Članove će postavljati Evropski Savet kvalifikovanom većinom. Predsednik Komisije je dobio ovlašćenja da imenuje svoje potpredsenike, Visoki predstavnik koji je član komisije je takođe član i Saveta ministara. Ugovorom se uvodi i Evropska služba za spoljne poslove. Sadašnji predsednik Komisije je Žoze Manuel Barozo iz Portugalije kome je ovo drugi manda.
Preporučujemo
