TIM Razvoj 
Lični razvoj podrazumeva promenu, napredak, učenje novih i unapređivanje postojećih veština, pomeranje sopstvenih granica Krajnji cilj ličnog razvoja jeste poboljšanje kvaliteta sopstvenog života. 
U okviru servisa TIM Razvoj, objedinjujemo različite usluge bazirane na pažljivoj proceni individualnih potreba i radu na realizovanju Vama važnih ciljeva - od psihoterapije i savetovanja, preko individualnih do grupnih iskustveno-razvojnih programa. Naši programi su namenjeni svima koji prepoznaju potrebu i prostor da rade na sebi. Dođite da se razvijamo zajedno: -) 
Psihoterapija podrazumeva proces u kome terapeut i klijent (individua, par, porodica ilii grupa) rade zajedno sa ciljem prevazilaženja klijentovih psiholoških problema i smetnji u ponašanju. Po obliku, razlikujemo individualnu psihoterapiju, porodičnu i bračnu, grupnu, kao i dečiju psihoterapiju. 
INDIVIDUALNA PSIHOTERAPIJA I SAVETOVANJE 
Najčešća stanja u kojima individualna psihoterapija ima efikasnu primenu: 
Grupna psihoterapija je proces u kom terapeut radi većim brojem klijenata sa ciljem prevazilaženja nekog problema ili grupe sličnih problema. Problemi koji se najčešće prevazilaze u grupnom formatu su anksiozna-depresivna stanja, kao npr. fobije, panična stanja, socijalna anksioznost i dr. Nije redak slučaj da učešće u grupnom terapijskom programu služi kao podrška individualnom psihoterapijskom procesu i da se paralelno odvija. 
BRAČNO I PORODIČNO SAVETOVANJE 
Porodična terapija pomaže porodicama da razviju nove veštine, da nauče da komuniciraju na zdraviji način i da pronađu sopstvene snage kako bi prevazišli krizu u kojoj su se našli. 
Profesionalna orjentacija podrazumeva pružanje pomoći učenicima završnih razreda osnovnih i srednjih škola u donošenju odluke o izboru obrazovanja i zanimanja, a u skladu sa ličnim osobinama, sposobnostima, talentima, interesovanjima, vrednostima i očekivanjima. 
Profesionalna orijentacija se sastoji iz dva susreta. 
1. susret: 
testiranje koje obuhvata testove sposobnosti, ličnosti i profesionalnih interesovanja 
eksplorativni intervju koji uključuje prikupljanje informacija o učeniku, kao i procenu karakteristika ličnosti, ličnih vrednosti, vrste i stepena motivacije i profesionalnih interesovanja. 
2. susret: 
Savetodavni intervju koji podrazumeva karijerno savetovanje i osposobljavanje učenika / studenta za samostalno donošenje profesionalne odluke. Pored toga, ukoliko su u toku prvog susreta identifikovane potencijalne teškoće, učenik se usmerava u pravcu njihovog prevazilaženja. 
KARIJERNO SAVETOVANJE 
Karijerno savetovanje je namenjeno studentima, (ne) zaposlenima i svima koji su završili proces formalnog obrazovanja, a pitaju se u kom pravcu bi bilo najbolje da se njihova karijera razvija. 
Karijerno savetovanje se sastoji od dva susreta sa psihologom. 
1. susret: 
Savetodavni intervju koji podrazumeva karijerno vođenje - razmatranje plana razvoja karijere i usmeravanje osobe ka oblastima daljeg razvoja i usavršavanja. Krajnji ishod savetovanja jesu konkretni predlozi koji će pomoći osobi da postavi ciljeve karijere u skladu sa svojim potencijalima i osnaži se za preuzimanje koraka ka njihovom ostvarenju. 
OK komunikacija je iskustveno-edukativni program namenjen ljudima koji žele da unaprede kvalitet interpersonalnih odnosa, kako u privatnom tako i u poslovnom okruženju. Polaznici će nakon završenog trening programa OK komunikacija savladati sledeće veštine: 
:: aktivno slušanje i saopštavanje 
:: davanje i primanje feedback-a 
:: prepoznavanje i korišćenje neverbalnih signala 
:: prepoznavanje i prevladavanje igara i manipulacije 
:: veštine pregovaranja i persuazije 
:: izlaženje na kraj sa teškim sagovornicima 
Ove veštine omogućiće polaznicima da efikasnije ostvaruju komunikacijske ciljeve. Program je posebno koristan za studente humanističkih nauka, pre svega psihologije, kao i za studente menadžmenta, buduće i sadašnje lidere. Takođe je koristan za sve koji su u poslovnom okruženju usmereni na interakciju sa drugim ljudima i gde kvalitet komunikacije može da doprinese ili bude od presudne važnosti za postizanje poslovnog uspeha. 
Koliko puta vam se desilo da usled jakih i nepoželjnih emocija ne uradite ono što ste želeli? Koliko puta vas je strah sprečio da idete prema svom cilju? Da li ste zbog svojih emocija nekada narušili odnose sa drugim ljudima? 
Trening Vodič za upravljanje emocijama je namenjen svima koji žele da upravljaju svojim emocijama umesto da dozvole da one upravljaju njima. 
Tokom treninga učesnici će imati prilike da: 
:: nauče da prepoznaju svoje emocije 
:: razumeju kako nastaju emocije i na koji način su povezane sa našim načinom razmišljanja i ponašanjem 
Čini Vam se da nikada nećete naći posao? Da je dobar posao teško dobiti, jer je slobodnih mesta suviše malo, obzirom na broj ljudi koji ga traže? Stop Ovakav način razmišljanja Vam ni na koji način neće pomoći. Vreme je da pomognete sebi tako što ćete traženje posla shvatiti kao poseban posao, koji da bi se uspešno obavio, zahteva i dobru pripremu. 
S. O. S. za decu i roditelje predstavlja program koji se sastoji iz serije predavanja iz dečije psihologije namenjenih roditeljima, nastavnicima, vaspitačima i studentima, sa korisnim savetima za prevazilaženje problema kod dece. Na predavanjima nudimo odgovore na praktična pitanja koja vam mogu pomoći u roditeljstvu i praksi. Učesnici će biti u prilici da nauče kako da pristupite detetu i da mu pomognu da prevlada problematična ponašanja, iskusi pozitivna emocionalna iskustva i maksimalno iskoristi vlastite kapacitete. 
Neke od tema koje se obrađuju su: 
BES KOD DECE: Efikasne tehnike za kontrolu besa Kako postaviti jasne granice i sprečiti agresivno ponašanje kod dece? 
STRAHOVI KOD DECE: Pomozite detetu da pobedi strah Kako naučiti dete da veruje u sebe i usvoji konstruktivne načine reagovanja u problemskim situacijama? 
RADNE NAVIKE KOD DECE: Kako ih razviti? Kako primeniti razuman pritisak na dete, naučiti ga samodisciplini i razviti radne navike? 
RAZVOD RODITELJA: Kako se postaviti prema deci? Kako pružiti podršku i pomoći deci da se prilagode na novu situacija razdvojenosti roditelja? 
Škola za trudnice, prva škola psihološke pripreme za trudnoću, porođaj i roditeljstvo ima za cilj da budućim mamama olakša put ka rođenju bebe edukujući ih i pružajući im podršku iz oblasti koje su najznačajnije za period drugog stanja. 
U našoj školi bavimo se temama psihičkih, emocionalnih i fizičkih promena koje sa sobom nosi trudnoća, mitovima u vezi sa trudnoćom, pripremama za porođaj, strahovima kroz koje prolaze buduće mame, partnerskim odnosom (kako ostati partneri, a ujedno postati roditelji), senzomotornim i emocionalnim razvojem deteta do 1. godine. 
Ishodi koje očekujemo po završetku škole jesu da: 
:: se naše trudnice osećaju sigurno, osnaženo i da bez straha i panike sačekaju porođaj 
:: spoznaju kako da se izbore sa promenama raspoloženja i uzburkanim emocijama i promenama u toku trudnoće 
:: nauče kako da sa partnerom zajedničkim snagama zasnuju funkcionalan roditeljski savez 
:: otkriju istinu u vezi sa mitovima o trudnoći 
:: saznaju osnove senzomotornog i emocionalnog razvoja deteta i značaj rane afektivne vezanosti za pravilan razvoj deteta 
:: nauče kako prevladati izazove i strahove koji prate nove porodične uloge 
:: podele svoja iskustva, želje, strahove sa ostalim učesnicama i voditeljima grupe. 
Dinamika rada: 8 susreta po 2.5 h 
Ko može da pohađa školu za trudnice? - Sve zainteresovane trudnice bez obzira na to koji su mesec trudnoće. 
Individualni coaching predstavlja oblik usavršavanja koji je potpuno prilagođen i usmeren na jednu osobu, sa ciljem njenog osnaživanja i razvijajanja veština neophodnih za uspešno rukovođenje. Koučing je najčešće namenjen menadžerima koji bi želeli da povise svoju efikasnost. 
Ukoliko Vam nije zgodno da putujete, nudimo Vam uslugu coachinga putem interneta. Online coaching može biti koristan posebno onima čiji je dan prebukiran obavezama i ne žele da dodatno troše vreme na putovanja. Za online coaching potrebna Vam je samo dobra internet konekcija, slušalice, mikrofon i instaliran skype program. 
U današnje vreme profesionalno bavljenje sportom postavlja velike zahteve pred sportiste. Unutar pojedinih sportskih disciplina stalno se usavršavaju ljudske veštine, kriterijumi uspešnosti se pomiču ka višim vrednostima, a takmičarska konkurencija je sve veća. Često ni najbolje fizičke pripreme i trenerski rad nisu dovoljni da naprave potrebnu razliku u kvalitetu i performansama sportista. 
Stoga se savremeni sport praktično ne može zamisliti bez psihološke pripreme sportista. Koristeći najsavremenija saznanja i metode psihologije sporta, stručnjaci TIM centra razvili su programe psihološke dijagnostike i pripreme sportista kako za trenažni proces, tako i za najzahtevnija takmičenja. 
Nudimo dve vrste usluga: 
Individualnu psihološku pripremu sportista, koji je prvenstveno namenjen sportistima u individualnim sportovima i podrazumeva rad 1 na 1 
Zadovoljstvo nam je da vas obavestimo da TIM Centar i ove godine, po drugi put, organizuje jedinstven program na našim prostorima: Dečiji kamp razvojnih veština Korak napred, odobren od strane Pokrajinskog sekretarijata za obrazovanje. Poučeni iskustvom od prethodne godine, sa novim idejama i još bogatijim programom, i ove godine pozivamo decu uzrasta od 8 do 12 godina da se druže i razvijaju sa nama. Cilj Kampa je razvoj i unapređenja različitih životnih veština kod dece (komunikacija, rešavanje konflikata, snalaženje u problemskim situacijama, kontrola emocija, timski rad, solidarnost, radne navike...). 
Nacionalni park Fruška Gora, Testera, 30.06. - 06.07. i 21.07. - 27.07. 
Kamp je jedinstven na našim prostorima i baziran na principima i utemeljenim saznanjima iz oblasti dečije psihologije, prvenstveno na kognitivno-bihejvioralnom pristupu. Kreiran je po ugledu na dečije kampove koje je do sada prošlo preko 50.000 dece u SAD i Australiji. 
REZULTATI KAMPA 2012 
Kamp 2012. okupio je 21 dete iz Novog Sada i Beograda. Tokom sedam dana, deca su imala priliku da zajedno uče, budu kreativna, okušaju se u ulozi muzičara, novinara, plesača, glumaca, igraju se zajedno, takmiče, budu fizički aktivna, ali i da kroz radionice kreirane od strane stručnog tima aktivno rade na usvajanju i unapređenju važnih životnih veština. 
Rezultati intervjua sprovedenih sa decom pre i nakon realizivanog Kampa, pokazuju da su deca posle Kampa pokazala poznavanje većeg broja različitih emocija, usvojila osnovne principe konsturuktivne komunikacije, naučila koliko je važno međusobno uvažavanje i poštovanje i prepoznala značaj ispunjavanja svojih obaveza na vreme. 
KOMENTARI UČESNIKA KAMPA 2012 
Bilo nam je lepo jer smo se mnogo družili i radili mnogo radionica zajedno. Mihailo i Jovan 
Mnogo toga sam naučila o odnosima prema drugima, kako da saslušam, da ne napadam, da dobro razmislim i probam različita rešenja dok ne nađem najbolje. Tea 
Naučila sam da je timski rad mnogo važan i da kada radiš sa drugarima sve brže, lakše i zabavnije prođe. Ivana 
Naučio sam kako treba razgovarati kada imaš problem; da sarađujem i da se snalazim. Jovan 
Na kampu sam jako uživao. Stekao sam nove prijatelje, lepo sam se zabavio. Naučio sam kako da funkcionišem bez roditelja i da se odreknem TV-a, kompjutera, I-Pad-a na sedam dana. Miloš 
Naučio sam da budem timski igrač, kako se treba ponašati u timu i da kontrolišem emocije. Matija 
CILJEVI KAMPA 2013 
naučiti kako da se snađe u konfliktnim situacijama da se izbori za sebe, a ne bude agresivno prema drugima 
prepoznati značaj međusobne saradnje, tolerancije i timskog rada 
razviti osećaj za potrebe drugih ljudi naučiti kako da prepozna i kontroliše svoja osećanja (bes, strah, povređenost...) 
naučiti kako da ne odlaže obaveze i na vreme radi domaće zadatke 
kvalitetno provesti slobodno vreme tokom raspusta, steći nove prijatelje i zabaviti se 
PROGRAM KAMPA 2013 
Pre odlaska u kamp, sa decom i roditeljima biće sproveden intervju koji ima za cilj identifikovanje specifičnih interesovanja i potreba svakog deteta, kako bi se program u potpunosti prilagodio učesnicima kampa. 
Svaki dan Kampa posvećen je jednoj temi iz koje će deca steći specifična znanja i praktična iskustva. Sve aktivnosti kroz koje deca prolaze su pažljivo kreirane od strane stručnog tima psihologa. U rad kampa su pored tri psihologa uključeni učiteljica i brojni gosti (umetnici, muzičari, režiseri, profesionalni plesači...), koji će upotpuniti naše aktivnosti sportskim, kreativnim I edukativnim sadržajem. 
STRUČNI TIM KAMPA 
Programski koordinator: Olja Dukić, specijalista medicinske psihologije sa petnaestogodišnjim iskustvom u radu sa decom u Dečijoj bolnici i privatnoj praksi. Zaposlena je u TIM Centru kao edukator i psihoterapeut sa decom i adolescentima. Edukovana je iz racionalno emotivno bihejvioralne terapije, porodične terapije i transakcione analize. 
Sigurno se dobro osećaš kada je sve skrojeno baš prema Tvojim željama odelo, kaput, cipele... Svaki detalj je na svom mestu, kroj Ti savršeno odgovara, to je tačno ono što si zamislio... A da li si ikada razmišljao o tome kako bi bilo da pohađaš razvojni program koji odgovara Tvojim specifičnim potrebama i željama? Da ne moraš da se uklapaš u već postojeće kalupe, nego imaš mogućnost da kreiraš sopstveni? Po tvojoj meri je jedinstven pristup ličnom razvoju koji Ti baš to omogućava 
Svaki razvojni program koji skrojimo zajedno sa Tobom, sastoji se od dogovorenog broja susreta sa konsultantima TIM Centra. Programi se realizuju kroz individualan rad, rad u grupi, ili kombinovano, u zavisnosti od Tvojih preferencija i teme koja se obrađuje. 
Samo nekoliko koraka Te deli od ovog jedinstvenog iskustva: 
Uzimanje mere na samom početku popuni Formular za prijavu 
Vađenje kroja - u roku od 3 dana, kontaktiraće Te konsultant TIM Centra i dogovoriti sa tobom dalje korake. 
