2010
Milorad Miloradov, akademik do jula 2010. godine bio je sekretar Odeljenja prirodnih i tehničkih nauka VANU. U julu 2010. Izabran je za redovnog člana VANU. Bio je član glavne redakcije Enciklopedije Vojvodine kao urednik oblasti Tehničke i tehnološke nauke.
Intenzivno je radio na realizaciji projekata iz domena građevinarstva i zaštite životne sredine, kao glavni projektant.
Od 23 - 28. novembra 2010. godine učestvuje na međunarodnoj konferenciji The HUMBOLT-KOLLEG KNOWLEGE, CULTURE, SCIENCE THE FUNDAMENT OF QUALITY OF LIFE IN SOCIETY, organizovanoj povodom devedesete godišnjice rada Politehničkog Univerziteta u Temišvaru. Na konferenciji je učestvovalo preko 100 naučnih radnika i stručnjaka iz svih zemalja koje su imale stipendiste Humboltove fondacije. Na konferenciji je sa saradnicima podneo referat Good Quality of Grounwater Sources as theSpring of Healthy Life.
2009
U 2009. godini bio je predsednik Nacionalnog komiteta Srbije za Međunarodni hidrološki program UNESCO-a. Aprila meseca 2009. predao je koordinaciju saradnje Nacionalnih komiteta podunavskih zemalja za Međunarodni hidrološki program UNESCO-a predsedniku Nacionalnog komiteta za MHP Hrvatske. Kao predsednik Nacionalnog komiteta Srbije za INP UNESCO-a učestvovao je na 23 th Working Meeting (WM) of the Regional Hydrological Co-operation of the Danube Countries in the Framework of IHP / UNESCO u Zagrebu. Po pozivu organizatora, učestvovao je na Međunarodnoj konferenciji Prema zajedničkoj viziji upravljanja rekom Savom (Towards a Shared Vizion for the Sava River) održanoj 4 - 5. novembra u Zagrebu. Na Konferenciji je učestvovalo preko 100 stručnjaka iz svih zemalja sa sliva Save, a takođe iz Austrije, Nemačke, Holandije, Švajcarske i SAD. Učestvovao je na Radnom sastanku o realizaciji međunarodnog projekta Strengthening the Capacity for Implementation of the Directive in Vojvodina Region u organizaciji Univerziteta u Novom Sadu i Firme DEKONTA iz Slovačke.
Rukovodio je projektima:
Idejni projekat deponije komunalnog otpada sa centrom za reciklažu u Sremskoj Mitrovici Knjiga II. Projekat je urađen prema standardima i Direktivi za ovu vrstu projekata u Evropskoj uniji. Projekat je revidovan i privaćen za realizaciju i na osnovu njega je urađen Glavni projekat za izgradnju regionalne sanitarne deponije komunalnog otpada.
Glavni projekat deponije komunalnog otpada sa centrom za reciklažu u Sremskoj Mitrovici Knjiga II. Projekat je kompletno urađen prema standardima i Direktivama EU, revidovan je i toku je priprema Tendera za njegovu realizaciju.
Glavni projekat proširenja deponije komunalnog otpada,, Rupov Salaš u Staroj Pazovi. Projekat je prihvaćen i u toku je njegova realizacija sa izgradnjom sanitarne kasete.
Idejni projekat regionalne deponije u Iđiji Knjiga II. Idejni projekat urađen u celini prema standardima i Direktivama EU u ovoj oblasti. U toku je njegova revizija i pripreme za izradu Glavnog projekta regionalne sanitarne deponije.
2008
U 2008. godini je bio predsednik Nacionalnog komiteta Srbije za Međunarodni hidrološki program UNESCO-a. Od početka 2006. godine koordinator je saradnje Nacionalnih komiteta podunavskih zemalja za Međunarodni hidrološki program UNESCO-a. U toku 2008. godine nastavio je rad na realizaciji međunarodnog projekta Integrated Management of Selected River Basin Complying with the uropean Water Framework Directive. Održana su dva Radna sastanka eksperata dve zemlje (Srbije i Slovačke) na kojima su razmatrani rezultati rada na realizaciji projekta. Rukovodilac projekta koji predstavlja našu zemlju je M. Miloradov. Pripremljena je i predata u štampu monografija Integrated Management of Selected River Basin Complying with the European Water Framework Directive. Na poslediplomskim interdisciplinarnim studijama CIMSI na Univerzitetu u Novom Sadu držao je predavanja iz predmeta Sistemi zaštite I i II, te na specijalističkim studijama na Fakultetu tehničkih nauka iz predmeta Integralni katastar zagađivača životne sredine. U saradnji sa 17 naučnih institucija iz Nemačke, Austrije, Slovačke, Mađarske Italije, Kipra, Rumunije i Španije pripremio je predlog istraživačkog projekta ENV.2009.2.1.2.1 Water Management and Climate Change Impacts in the Long-term Perspective (WASUMATE), koji je upućen za finansiranje u okviru programa FP7 Evropske unije.
