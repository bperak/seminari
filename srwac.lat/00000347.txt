Đorđe farmaceut
Obučili smo se i mnogo smo naučili o inkontinenciji kako bismo mogli da pružimo bolju uslugu.
Đorđe je vlasnik manjeg lanca lokalnih apoteka. On će vam ispričati kako pomaže klijentima kojima su neophodni proizvodi za zaštitu pri inkontinenciji i saveti.
Vlasnik sam lanca od sedam apoteka u regionu. S vremenom se poslovanje dosta promenilo. Posebno kad se poredi sa apotekama koje pamtim kao dečak jer su to bila veoma stroge ustanove u koje se odlazilo sa receptom i u kojima bi vas dočekao ozbiljan čovek u belom mantilu. Ako ste bili srećne ruke, možda bi tu našli još nešto iz skromne ponude krema, lekova protiv kašlja i flastera.
Danas je našim klijentima potrebno više i oni više i očekuju, tako da je i naša ponuda znatno bogatija i tu ima svega: od lekova koji se izdaju na recept do lekova u slobodnoj prodaji, pa čak i suplemenata ishrani i miomirisnih šampona. Sad mi sebe sve više vidimo kao zdravstvene radnike i dopunski element zdravstva. U skladu sa tim, ne bavimo se više samo prodajom odgovarajućih proizvoda, već klijentima pružamo i pomoć i informacije kako bi mogli da odluče šta je najbolje za njihovo zdravlje i dobrobit.
Klijenti umeju da cene kada ih neko sasluša i usmeri ka pravom rešenju kad se radi o bilo kom zdravstvenom problemu, pa nema razlike ni kada je reč o inkontinenciji. Nema tu veze ko ste jer je svakoj osobi teško o tome da priča, čak i onima koji te proizvode kupuju za nekog drugoga. Međutim, našim zaposlenima je sve to jasno pošto imaju iskustva, a i obučeni su. Ako ćemo iskreno, ni mi sami nismo isprva znali kako da se snađemo (kroz šta klijenti prolaze, koje proizvode da im ponudimo), ali smo se obučavali, te saznali dosta toga na datu temu kako bismo mogli što bolje da uslužimo klijente. Sad zaposleni sa sigurnošću i znalački za tren oka mogu da olakšaju klijentima brige. Dakle, dovoljno je nekoliko jednostavnih pitanja i oni mogu da zaključe koji proizvod je najpreporučljiviji, a mogu i klijentima polako da predstave kako je to dati proizvod delotvoran i kako će im pomoći. U nekoliko navrata su mi zaposleni pomenuli koliko im je drago kada uvide da je onima kojima su pomogli očigledno laknulo.
Međutim, dobra usluga ne podrazumeva samo obuku zaposlenih. Izdvojili smo određeni prostor u kom klijenti mogu da razgovaraju o inkontinenciji i drugim osetljivim temama tako da im je pri tom zagarantovana preko potrebna diskrecija. Osim toga, preko nas je klijentima dostupna i gomila informativnog materijala u kom mogu da pronađu utehu i da se edukuju kada je reč o problemima sa bešikom i proizvodima za zaštitu od inkontinencije. Nema sad dileme da pružamo najbolju moguću pomoć, a ne samo najbolje proizvode.
