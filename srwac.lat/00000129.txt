Biljke za čiji rast je potreban oslonac. Mogu imati vazdušno korenje kojim se prihvataju za podlogu, ili se uvijau oko vertikalnog oslonca. Pojedine biljke (bršljan, devičanska loza) mogu se koristiti i kao pokrivači tla. Neke imaju izuzetno lepe cvetove: pavit, glicinija, tekoma. Sade se na 1 - 2 m odstojanja u propisne jame, obično malo usmerene prema osloncu. A oslonac može biti: zid, ograda, stub, pergola, nastrešica, luk, tunel Ovim biljkama uspešno se maskiraju estetski manje vredni objekti (stare zgrade, šupe) 
DEVIČANSKA LOZICA PETOLISNA 4102. Partenocissus quinquefolia Planch.. Listopadna severnoamerička lijana, koja može dostići dužinu do 15 (20) m. Za podlogu se prihvata pijavkama. Pogrešno je mišljenje da ova biljka, kao i trolisna lozica stvaraju vlagu na zidovima koje pokrivaju i da privlače guštere i zmije. Naprotiv, ove biljke svojim hvataljkama (pijavkama) crpe vlagu iz podloge, a zmije i gušteri vole sunce, a ne zasenu pod ovim biljkama. Listovi sastavljeni od 5 listića, koji u jesen dobijau PUPRURNO CRVENU boju. Vrlo dekorativna i otporna biljka, može podneti i zasenu. Brzo i gusto obrasta sve vrste vertikalnih podloga. 
DEVIČANSKA LOZICA TROLISNA 4103. Partenocissus tricuspidata Planch.. Listopadna, jako razgranata lijana, poreklom sa Dalekog Istoka. Penje se pomoću hvataljki (pijavki), a može dostići dužinu do 20 m. Listovi trorežnjeviti, u jesen pravi ukras objekta koga prekrivaju, jer dobijaju SKERLETNO CRVENU boju. Koristi se za pokrivanje fasada, ograda, pergola, vrtnih paviljona i kao zelena zavesa na balkonima i terasama okrenutim jugu i zapadu. 
