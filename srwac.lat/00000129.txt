- Jovan Zekavica, srpski biciklista, ponovo je bio najbolje plasirani vozač Srbije u etapi na prestižnoj trci kategorije 2.1 Sibiu tur u Rumuniji osvojivši 19. mesto u drugoj poluetapi, poslednje, treće etape, na kružnoj stazi oko Sibiua od 138,8 km.
Zekavica je stigao u grpi od 34 vozača sa dve sekunde slabijim vremenom od pobednika Matije Gavacija (Adorni đokatoli Venecuela) koji je stazu prevezao za 3:32,02 časova i u sprintu pretekao na cilju druga iz ekipe, takođe Italijana Omara Bertoca. Treće mesto sa dve sekunde slabijim vremenom na čelu veće grupe pripalo je Sezaru Bielu (Francuska, Deferdanže). Gavaci je, inače, trku zaršio na 105. mestu u generalnom plasmanu Opširnije »
- Marko Popović, mladi biciklista BK Novi Sad osvojio je drugo mesto u trci za elitu na stazi na Staroj planini koja je bodovana za Ligu Srbije u planinskom biciklizmu. Od njega je bio brži samo Belgijanac Vouter Klepe koji vozi za bugarsku ekipu Mamut, dok je treće mesto pripalo Ivanu Jovanoviću iz beogradskog Progresiva. Marko Popović je ujedno bio i najbolji biciklista do 23 godine.
- Najbolji srpski takmičar na planinskom biciklu Bojan Đurđić iz kragujevačkog Radničkog, nije završio trku, došao je umoran jer je u subotu vozio i pobedio na trci C 3 kategorije u Bijelom Polju. Ivan Jovanović je bio drugi u Crnoj Gori što je lep uspeh našeg biciklizma na međunarodnoj sceni kaže Nemanja Vajs, selektor reprezentacije Srbije u planinskom biciklizmu. - Kod dama Jovana Crnogorac iz BK Novi Sad, naša najbolja takmičarka, imala je gumi defekt i prepustila je prvo mesto Ivani Kostić iz kluba Orlovac Sistem FPS. Ovo je bila odlična proba za sve srpske bicikliste jer ih u nedelju 21. jula u Beogradu u Košutnjaku očekuje Šampionat Srbije u planinskom biciklizmu. Zahvaljujem se, u ime organizatora BK Novi Sad, još jednom na gostoprimstvu i podršci JP Stara planina koje je bilo i generalni pokrovitelj trke i Hotelu Falkenštajner Opširnije »
- Jovan Zekavca, reprezentativac čačanskog Borca, zauzeo je 71. mesto u prvoj poluetapi treće etape, pojedinačnom hronometru, trke kategorije 2.1 Sibiu tur u Rumuniji sa 1,45 minuta zaostatka iza pobednika.
Slavio je Nemac Stefan Šumaher (Kristina Vočis, Danska), pobednik trke Kroz Srbiju 2012. koji je stazu od 11,4 km u starom delu Sibiua prešao za 14:05,26 minuta. Ukrajinac Andrej Vasiliuk (Kols) bio je drugi sa 12 sekundi slabijim vremenom, dok je treće mesto pripalo Mateušu Taciaku (Poljska, CCC Polsat) sa 14 sekundi zaostatka.
- Miloš Borisavljević mladi biciklistički reprezentativac kraljevačkog CCN Metalca osvojio je sjajno 13. mesto u drugoj etapi trke kategorije 2.1 Sibiu tur u Rumuniji i ušao među 20 koji su podelili nagradni fond za etapu osvojivši 46 evra
Sjajno je vozio i šampion Srbije i pobednik trke Kroz Srbiju 2011. i 2013. Ivan Stević član rumunskog Tušnada, bio je 140 km u odličnom begu, ali je pred brdom stao, čuvajući se za poslednji dan koji će biti težak sa dve poluetape Trenutno je drugi u generalnom plasmanu sprintera sa samo bodom manje od vodećeg Opširnije »
- Esad Hasanović, član reprezentacije Srbije je najbolje plasirani naš biciklista na trci u kategoriji 2.1 Sibiu tur u Rumuniji u prvoj, brdskoj etapi od Sibiua do mesta Balea Lac (143,6 km). Zauzeo je 31. mesto sa 6,19 minuta zaostatka za pobednikom, proslavaljenim italijanskim profesionalcem Davide Rebelinom, sada članom poljskog provi tima Polsat.
Rebelin je na cilj na 2.000 metara nadmorske visine (po okolnim brdima bilo je još snega) došao solo sa četiri sekundi prednosti u odnosu na Frederika Vilmana (Norveška, Krstina Vočis) i Matije Kvasina (Hrvatska, Gurmelfein) koji je imao 24 sekundi slabije vreme.
- Za nas je ovo bio ubitačan dan: prvo nam se na sat pre starta slomio ključ od kombija i jedva smo uspeli da narežemo nov i vratimo se u život. Tek što je etapa počela, na prvom brdskom cilju na najgorem mestu Borisavljević je dobio defekt u trenutku kada je u karavanu trajala paljba. Uhvatio je grupu tek na polovini etape. Kasa u središnici nezgodno pao, uplašio sam se da je polomio kuk, ali je sve u redu i završio je etapu. Bilo je i mnogo dafekata a to uništava nerve jer je prosek u pojedinim delovima bio i 50 km na čas Kakav je to ritam svedoči i pokazatelj da je prvih sto kilometra prosek bio 47 km na čas Opširnije »
- Ivan Stević srpski biciklista, član rumunskog Tušnada, pobednik trke Kroz srbiju 2011. i 2013. i šampion Srbije u drumskoj trci ove godine, počeo je treću trku Sibiu tur u Rumuniji (visoka kategorija 2.1) osvajanjem 15. mesta u prologu, pojednačnom hronometru u centu grada Sibiu sa osam sekundi zaostatka iza pobednika Maroša Kovača (Slovačka, Dukla).
Kovač je stazu, na kojoj je bilo dosta delova sa kockom, od 2,4 km oko starog jezgra ovog transilvanskog grada, prešao za 3,37 minuta. Drugo mesto zauzeo je Italijan Omar Bertaco sa sekundom zaostatka, dok je treći završio Kristijan Halmig (Luksemburg) sa tri sekunde slabijim vremenom Opširnije »
- Jelena Erić, biciklistkinja CCN Metalca iz Kraljeva, sjajano vozi na pripremama u Belgiji za Prvenstvo Evrope u drumskoj vožnji od 19. do 21. jula u Češkoj - U razmaku od nekoliko dana, bila je dva puta sedma na jakim trkama kaže Radiša Čubrić, njen trener u CCN Metalcu. - Prvo je bila sedma u juniorskoj trci, a potom je isti plasman imala u trci za elitu, kada je pobedila Sandra van Veghel. Erićeva vozi kao gost u belgijskom timu Malbotek. Planirano je da učestvuje na dve trke u subotu i nedelju u Belgiji u eliti i potom sledi odlazak u Češku na Šampionat Evrope, gde će voziti u konkurenciji juniorki.
- Reprezentacija Srbije startovaće 11. jula u rumunskom gradu Sibiu u prologu treće trke Sibiu tur (visoka 2.1 kategorija) u jakoj konkurenciji ali i sa lepim sećanjima na olimpijsku 2012. kada je Gabor Kasa na toj trci pobedio u poslednjoj etapi, trijumfovao na tri prolazna cilja i osvojio crvenu majicu za sprintere. U generalnom plasmanu, završio je na 11. mestu, a Esad Hasanović je bio 12.
Na prozivci će se naći 17 ekipa, dve profesionalne kontinentalne, 11 kontinentalnih i četiri nacionalne selekcije, među kojima je i reprezentacija Srbije. Selektor Radiša Čubrić računa na Gabora Kasu (Spartak, Subotica), Jovana Zekavicu, Stefana Stefanovića, Marka Danilovića (svi Borac, Čačak), Miloša Borisavljevića (CCN Metalac), Esada Hasanovića (Radnički Kragujevac) i Nikolu Kozomaru (OBK Beograd) Opširnije »
