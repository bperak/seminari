VLASOTINCE Nerazvijena opština Vlasotince nema dovoljno para za saniranje vleikih šteta nastalih u vreme vanrednog stanja, jer je najveći deo novca potrošen za čišćenje ulica i puteva i zato su ovde, kao i drugde širom Srbije, primorani da se obrate za pomoć nadležnim dravnim organima. U ovom kraju formirana je i posebna komisija koja bi trebalo da proceni štetu na desetak građevinskih objekata koji su se srušili pod teretom snega i nevremena. - Narednih dana će specijalno formirana komisija za procenu štete obaviti svoj nimalo lak deo posla, a onda ćemo potražiti pomoć Vlade Republike Srbije precizira Srđan Šušulić, predsednik opštine Vlasotince. Posle izuzetno hladnog vremena i snežnih nanosa, prilike u ovom kraju su neuporediovo povoljnije, čak i u najudaljenijim selima gde uglavnom žive staračka domaćinstva kojima je i najpotrebnija pomoć u hrani i lekovima.
Komisija za tajne grobnice ubijenih posle 12. septembra 1944. godine objavila je da je nadomak Vlasotinca pronađena masovna grobnica za koju pretpostavljaju da krije posmrtne ostatke blizu 60 ljudi, kao i postojanje još jedne tajne grobnice na lokaciji Vrbe, u blizini pirotskog naselja Nova Mala, koja krije više od 300 pogubljenih, uglavnom žitelja današnjeg Jablaničkog okruga.
Srđan Cvetković, sekretar komisije za otkrivanje tajnih grobnica
Srđan Cvetković, sekretar komisije, kaže da su na osnovu prvih saznanja pretpostavili da bi na proplanku Guvnište, samo tri kilometra od Vlasotinca, mogla da se nalazi masovna grobnica. - Sondirali smo teren, i već na 30 - 40 centimetara dubine pronašli prve ostatke kostiju streljanih objašnjava Cvetković. Reč je o osobama koje su, naverovatnije, bile smeštene u bolnici u Vlasotincu, pa su po oslobođenju odvedene i streljane. Među njima je bilo ranjenih četnika, ali i civila. U Vlasotincu je nađen i dokument u kojem predsednik opštine apeluje na nove vlasti da zaustave bratoubilački rat i da se eventualnim počiniocima sudi kasnije. - Nažalost, ovaj apel nije uslišen, pa je i predsednik, kao i ostali potpisnici ovog apela, streljan. navodi Cvetković. Na samo tridesetak kilometara odatle, nalazi se grobnica kod Kostinog mosta u blizini naselja Nova Mala u Pirotu. Tamo, ispod placa farme Zavoda za poljoprivredu, možda leži i više od 300 pogubljenih Za razliku od ostalog dela Srbije, gde su masovna pogubljenja trajala tokom septembra i oktobra 1944, ubistva u Pirotu dešavala su se u novembru. Uglavnom su usmrćivani mladići iz sela u dolini Južne Morave, oko Grdelice i Vlasotinca, koji su u četničke jedinice bili mobilisani samo nekoliko meseci ranije
Domaćin slave Srđan Živković je rekao da je taze vinogradar, ali da je na nagovor prijatelja i uz zdušnu pomoć Udruženja vinogradara i lokalne samouprave iskrčio stari vinograd, koji je bio potpuno zapušten i zasadio novi.
- Na parceli od 33 ari zasadio sam oko 800 kalemova visokorodnog i kvalitetnog kalema vinove loze. Vinograd je tek u razvoju. Minule jeseni ubrao sam prve ozbiljnije količine grožđa, dok na jesen očekujem berićetniju berbu, a uz to i dobar kvalitet samog grožđa nada se Srđan Živković, ovogodišnji domaćin vinogradarske slave Sveti Trifun.
Vinograd je bio pokriven dubokim snegom debljine pola metra, a temperatura je bila minus 10 stepeni, ali to nije povakrilo dobro raspoloženje vinogradara i njihovih gostiju. Naredne godine domaćin slave bičće Dragan Kocić, vinogradar iz Boljara.
Predsednik opštine Srđan Šušulić, koji je i sam vinogradar, kaže da lokalna samouprava čini određene poteze kako bi vlastinačkom vinogorju vratili nekadašnju slavu kada je grožđe bilo strateški i osnovni poljoprivredni proizvod mnogih domaćinstava iz opštine Vlasotinca.
- Nekadašnji vinogradi iškovali su mnoge generacije đaka i studenata u našoj opštini u prošlom veku. Grožđe i kvalitetno vino bili su poznati u bivšoj Jugoslaviji i u tadašnje vreme služeni su u poznatim i elitnim hotelima i restoranima. U želji da uz prirodne resusre, koje ima naša opština, i iskrene nade da i Ministarstvo poljoprivrede bude izdašnije, revitalizovali bismo mnoge već zapuštene vinograde kaže Srđan Šušulić, predsednik opštine Vlasotince.
VLASOTINCE U Vlasotincu je juče sahranjen Radomir Katić, dugogodišnji profesor, osnivač i prvi direktor Vlasotinačke gimnazije. Važio je za izvanrednog pedagoga i profesora istorije. Njegovo pedagoško delovanje pamte generacije učenika, koji su uspešno nastavili školovanje i postali poznati lekari, inženjeri, pravnici, profesori Priča o profesoru Radomiru Katiću je, u stvari, beseda o najlepšim stranicama Vlasotinca.
Osnivač i prvi direktor ove škole 1962. godine, profesor Katić, gotovo do poslednjih dana svoje bogate životne biografije plenio je vitalnošću i optimizmom.
Profesor Radomir Katić je deo nezaobilazne istorije vlasotinačkog obrazovanja. Znao je svojim neponovljivim šarmom, izvarednom dikcijom i odličnim poznavanjem istorije da zainteresuje i najmanje strpljive učenika. Retko, vrlo retko je beležio slabe ocene, jer je đake bilo sramota da na čas profesora Katića dođu nepripremljeni.
- Predavanja profesora Katića, kaže dr Slavko Krstić, poznati lekar-ginekolog Opšte bolnice u Leskovcu, učenik Vlasotinačke gimnazije, bila su pesme u prozi, neponovlji isečak života za večito trajanje.
Valjda zbog te plemenite, široke duše i tog večitog optimizma koji je širio gde god se pojavio, nije bilo nijednog obeležavanja godišnjice mature nekadašnjih gimnazijala, a da se ne pozove profesor Katić. Tada je, u maniru velikog glumca a obožavao je Boru Stankovića i njegovog Mitketa besedio o lepoti ljudskog trajanja, o značaju druženja i poštovanju sagovornika.
Iako se školovao u teškim uslovima, profesor Katiić je posedovao enciklopedijsko znanje, ali posebno su učenici voleli njegova predavanja zbog originalnog metodološkog pristupa. Nosio je profesor Katić krede različitih boja, na tabli ispisivao ono što treba upamtiti i to takvim rukopisom da je dežurnim učenicima kad zvono označi kraj bilo žao da uklone te beleške
- Voleo sam profesorski poziv, voleo đake, a osećam i veliko poštovanje koje gaje prema meni iako je davno prošlo vreme kada sam održao poslednji čas govorio mi je ne jednom profesr Katić autoru ovog priloga, koji je imao sreće da bude njegov učenik.
Pre nekoliko godina, profesor Katić proglašen je za,, najdražeg učitelja Varoši vlasotinačke i to izuzetno vredno priznanje u ovom kraju dobili su samo retki prosvetni radnici, njih nekoliko.
- Kolega Katić je bio i ostao najbolji dokaz kako i u ovo surovo vreme ima profesora i kolega koji se pamte za ceo život kaže Božidar Spasić, takođe dugogodišnji omiljeni profesor geografije u Vlasotinačkeoj gimnaziji.
VLASOTINCE Obeležen Dan vinara i vinogradara Vlasotinca. Na Sveti Trifun, praznika i zaštitnika vina i vinogradara, Udruženje vlasotinačkih vinogradara i voćara, na svečan način započelo je sa rezidbom čokota vinove loze, u vinogradu Srđana Živkovića iz sela Boljara u ataru Belog kamena koji se nalazi iznad samog Vlasotinca. Kako dolikuje pravom domaćinu, Srđan Živković je uz primio i blagoslov sveštenika vlasotinačke crkve, Gorana Dimitrijevića, kao i predsednika opštine Vlasotince, Srđana Šušulića, da ova godina bude plodna i rodna, a uz to i srećna i berićetna. Lomljenjem vinogradarskog kolača u samom vinogradu koji je bio pod snegom skoro pola metra i na minus 10 Celzijusovih stepeni, domaćinstva za narednu godinu prihvatio se Dragan Kocić, takođe iz sela Boljara. - Ja sam taze vinogradar. Na nagovor prijatelja i uz zdušnu pomoć našeg Udruženja vinogradara i pomoći lokalne samouprave, iskrčio sam stari vinograd, koji je bio potpuno zapušten. Na parceli od 33 ari zasadio sam oko 800 kalemova visokorodnog i kvalitetnog kalema vinove loze. Vinograd je tek u razvoju, tačnije je na četrvtoj godini. Minule jeseni ubrao sam prve ozbiljnije količine grožđa, dok na jesen očekujem berićetniju berbu, a uz to i dobar kvalitet samog grožđa nada se Srđan Živković, ovogodišnji domaćin vinogradarske slave, Sveti Trifun. Predsednik vlasotinačke opštine je im sam vinogradar. Lokalna samouprava čini određene poteze sve sa namerom kako bi vlastinačkom vinogorju vratila nekadašnju slavu, i kada je grožđe bilo strateški i osnovni poljoprivredni proizvod mnogih domaćinstava iz opštine Vlasotince. - Nekadšnji vinogradi iškovali su mnoge generacije đaka i studenata u našoj opštini u prošlom veku. Grožđe i kvalitetno vino bili su poznati čak u bivšoj Jugoslaviji i bili su u tadašnje vreme u mnogim poznatim i elitnim hotelima i restoranima. U želji da uz prirodne resusre koje ima naša opština, i iskrene nade da i Ministarstvo poljoprivrede bude izdašnije, revitalizovali bi smo mnoge, a već zapuštene vinograde.
