Osnivač BCRR je grupa uglednih advokata, ekonomista i akademskih radnika iz regiona Zapadnog Balkana. Osnivači uvažavaju činjenicu da je zemljama zapadnog Balkana potrebno efikasnije i tržišno orijentisano okruženje koje bi ubrzalo tržišne reforme. Regulatorne reforme i pojednostavljenje poslovanja mogu dovesti do povećanja investicija, otvaranja novih preduzeća pa time i do rasta zapošljavanja. U sledećih nekoliko godina odvijaće se vrlo intenzivna zakonodavna aktivnost zbog neophodnosti usaglašavanja sa zakonodavstvom EU kao i zbog potrebe zaokruživanja procesa reformi. Stoga je neophodno hitno sprovesti sistemska rešenja kojima će se poboljšati kvalitet novih zakona i drugih propisa.
AmCham - Američka privredna komora predstavlja neke od najvećih i najuticajnijih stranih i domaćih preduzeća zemlji. AmCham Serbia je sposobna da bude snažan akter promena u procesu privrednog razvoja Srbije. Ovu svoju ulogu AmCham može da obavlja zahvaljujući znanju i iskustvu svojih brojnih članova koje koristi u cilju promocije i podrške reformskim procesima kroz odnose sa državnim organima kao i kroz rad odbora za unapređenje poslovne klime. Pored to ga što na mesečnim poslovnim ručkovima organizuje dijalog najviših državnih funkcionera, AmCham Serbia je razvila blisku saradnju i ima česte susrete sa najvišim zvaničnicima Vlade Srbije koji imaju ključnu ulogu u procesu privrednih reformi. Najvažniji deo aktivnosti AmCham-a u oblasti procesa reformi odvija se kroz rad Odbora za unapređenje poslovne klime. Trenutno, članovi ovih odbora uspešno rade na šest različitih frontova kroz: Odbor za zaštitu prava intelektualne svojine (IPR), Poreski odbor, Odbor za bezbednost (OSAC), Odbor za informacione i komunikacione tehnologije (ICT), Finansijski odbor, Radnu grupu za zaštitu zdravlja i Radnu grupu za ljudske resurse. Njihov rad je već dao opipljive rezultate koji se, između ostalog, reflektuju kroz kvalitetno zakonodavstvo, efektivnije sprovođenje zakona i korenite promene u ponašanju.
Asocijacija malih i srednjih preduzeća i preduzetnika Srbije je jedina privredna institucija koja okuplja poslodavce svih delatnosti na teritoriji Republike Srbije. Svi članovi Asocijacije imaju jednaka prava, obaveze i odgovornosti. Članstvo je dobrovoljno a članarina neobavezna. Osnivači Asocijacije su 35 udruženja koja okupljaju 186.849 poslodavaca koji zapošljavaju ukupno 872.991 zaposlenih.
Savet stranih investitora je poslovno udruženje osnovano sa ciljem da pomogne Srbiji da u potpunosti usvoji i neguje tržišnu privrednu i uvede sistem pozitivnog poslovnog ponašanja. Igrajući aktivnu ulogu u procesu tranzicije, FIC daje svoj doprinosi poboljšanju investicione klime u Srbiji kroz učešće u dijalogu sa akterima zastupajući stavove investitora.
Nacionalna alijansa za lokalni ekonomski razvoj je nezavisna asocijacija koja okuplja privredna društva, lokalne samouprave i organizacije civilnog društva radi zajedničkog rada na poboljšanju poslovne klime u Srbiji. NALED je jedino poslovno udruženje koje okuplja sva tri sektora društva (javni, privatni i civilni) i čije aktivnosti i ciljevi uživaju podršku državnih institucija kao i međunarodnih razvojnih organizacija. Od svog osnovanja 2006. god., NALED je okupio preko 140 članova i 20 institucionalnih partnera.
Privredna komora Beograda ima tradiciju dugu preko 150 godina i okuplja zainteresovane poslovne organizacije koje obavljaju privrednu delatnost na teritoriji grada Beograda. PKB zastupa interese beogradske privrede pred organima i institucijama države. Ona inicira mere fiskalne, kreditne i monetarne politike i opšte ekonomske i pravne propise u cilju izgradnje institucija tržišne privrede. Učestvuje i u izradi ekonomskih i sistemskih propisa i mera ekonomske politike kao i u stvaranju strategije ekonomskog razvoja Beogradskog regiona i Republike Srbije. Komora je mesto gde domaći i strani poslovni ljudi mogu dobiti informacije i ostvariti saradnju u pravcu stvaranja mreža novih, čvrstih poslovnih odnosa. Ona takođe organizuje edukaciju za zaposlene u svim sektorima i dodeljuje sertifikate o stručnom usavršavanju. Komora nudi i druge usluge kao što su pružanje i analiza svih vrsta strateških podataka, informacije o kreditnim ponudama, izrada razvojnih programa, ponude u pogledu inovacija i patenata, itd.
Privredna komora Srbije nastavlja i neguje 152 godine dugu tradiciju poslovnog udruživanja u Srbiji. Ona je vodeće i najvažnije legalno poslovno udruženje u zemlji i okuplja preko 100.000 preduzeća i 200.000 preduzetnika. Komora je servis privrede Srbije i čuvar i promoter njenih interesa. Sistem privrednih komora Srbije obuhvata provincijske privredne komore Vojvodine i Kosova i Metohije, Privrednu Komoru Beograda i 16 regionalnih privrednih komora. Dugoročni ciljevi Privredne komore Srbije su stabilna i konkurentna privreda, poboljšanje poslovnog i investicionog okruženja, viši životni standard građana i razvoj Srbije. U cilju pružanja podrške Srbiji u radu na povećanju vrednost izvoza i stranih direktnih investicija, Komora širi i razvija poslovnu saradnju preko svojih predstavništava u 10 zemalja.
Srpska asocijacija menadžera je osnovana 2006. godine u Beogradu kao neprofitna, nepartijska i nevladina organizacija. SAM je osnovan sa ciljem da postane glas struke, da se bavi obrazovanjem kadrova, da legitimno predstavlja i iznosi interese profesionalnih poslovnih menadžera. Tokom vremena, SAM je rastao i razvijao se, čime su rasli i njegova snaga, uticaj i ambicije.
Unija poslodavaca Srbije je organizacija koja okuplja preduzeća različitih formi i veličina kako bi artikulisala njihove zajedničke ciljeve i interese i obezbedila im najpovoljniji položaj u odnosima sa Vladom i sindikatima u oblasti socijalne politike. Unija poslodavaca Srbije je osnovana 1994. godine. Prema zakonima koji su bili na snazi u to vreme, Unija je mogla da se registruje samo kao organizacija građana. Po usvajanju zakona o radu, 2005. godine, Unija poslodavaca Srbije je registrovana pri Ministarstvu rada kao organizacija poslodavaca.
Ovom registracijom je konačno i formalno potvrđen status ove organizacije kao jednog od stubova tripartizma u skladu sa definicijom sadržanom u Konvencijama i preporukama Međunarodne organizacije rada.
Udruženje banaka Srbije stremi izgradnji pozicije i jačanju ugleda srpskog bankarskog sektora u zemlji i inostranstvu. U okviru UBS obrazovane su sledeće, posebne organizacione jedinice: Centar za bankarsku obuku, Kreditni biro i Međubankarski kliring.
Kontinuirano prati sprovođenje mera ekonomske politike i njihovo dejstvo na privredna kretanja posebno u oblasti cena i kursa dinara i pokreće inicijative za izmenu postojećih i donošenje novih mera ekonomske politike;
Razmatra realizaciju mera monetarne i fiskalne politike i njihove efekte na poslovne delatnosti banaka, i ekonomske uslove u realnom sektoru;
Zastupa, usklađuje i štiti zajedničke interese članica i učestvuje u procesu restrukturiranja privrede, posebno njenog finansijskog sektora;
Inicira i prati realizaciju projekata od posebnog interesa za banke, osiguravajuća društva i druge finansijske organizacije;
Prati zakonsku regulativu u oblasti bankarstva, osiguranja i finansija i sarađuje sa državnim vlastima u izradi i sprovođenju propisa;
Organizuje konferencije, seminare, okrugle stolove i slične skupove radi edukacije ne samo zaposlenih u finansijskim organizacijama već, pre svega, stručnjaka u privrednim društvima, posebno u malim i srednjim preduzećima kao i preduzetnika u cilju uspešnog rada i razvoja preduzeća i funkcionisanja beogradskog finansijskog tržišta.
Udruženje finansijskih analitičara u svom radu uživa punu podršku Instituta ekonomskih nauka i bankarske akademije iz Beograda, kao institucionalnih članova i pokrovitelja Udruženja. Glavne aktivnosti Udruženja su: promocija etičkog pristupa investicionoj analizi i portfolio menadžmentu, ulaganje napora u smeru zaštite interesa struke i finansijske industrije u Srbiji, promovisanje transparentnog poslovanja kompanija i državnih institucija, prezentacija i ponuda domaćih i međunarodno priznatih kurseva za sticanje licenci iz oblasti finansijske analize i portfolio menadžmenta.
Poslovno udruženje davalaca lizinga (Association of Leasing Companies of Serbia ALCS) osnovano je juna 2004. godine kao neprofitabilna organizacija, na inicijativu SEED-a, Programa Svetske banke za razvoj malih i srednjih preduzeća u jugoistočnoj Evropi. Asocijaciju je osnovalo devet vodećih lizing kompanija u Srbiji, sa ciljem i zadatkom da zaštiti krajnje korisnike kroz obezbeđivanje međunarodno usvojenih standarda u poslovanju lizing kuća Ciljevi ALCS su: promocija lizinga kao nove finansijske opcije, poboljšanje lizing okruženja, edukativne aktivnosti u cilju približavanja lizinga kao finansijske opcije potencijalnim korisnicima i javnosti i objedinjavanje informacija o lizing industriji i lizing tržištu na jednom mestu.
Udruženje osiguravača Srbije je neprofitna organizacija i obavlja poslove od zajedničkog interesa članova Udruženja, javna ovlašćenja koja su predviđena Zakonom, poslove za unapređenje i razvoj osiguranja, poslove iz oblasti stručnog usavršavanja kadrova, pokreće inicijative za donošenje i izmenu zakonskih i drugih propisa iz oblasti osiguranja i razmatra i rešava druga pitanja od zajedničkog interesa koje Udruženju povere osnivači i članovi.
Asocijaciju privatnog kapitala Srbije su u oktobru 2010. godine osnovali profesionalci koji se bave privatnim kapitalom i investicijama sa dugogodišnjim iskustvom u Srbiji i regionu Jugoistočne Evrope.
SPEA je nezavisno, neprofitno udruženje u Srbiji. Misija SPEA je da bude zagovornik privatnog kapitala i forum za sve firme i profesionalce koji rade na srpskom tržištu privatnog kapitala.
Savez računovođa i revizora Srbije je nevladina, neprofitna organizacija koja okuplja profesionalne računovođe iz Srbije.
Osnovni ciljevi SRRS su razvoj i jačanje statusa računovodstvene i revizorske profesije u Srbiji, rad u pravcu harmonizacije računovodstvene prakse i revizije u Srbiji sa najboljom međunarodnom praksom, uspostavljanje svetskih standarda i pomoć članovima u kontinuiranom usavršavanju njihovog profesionalnog ponašanja, učinka i stručnosti, rad u pravcu razvoja etičkog kodeksa IFAC (IFAC International Federation of Accountants) za profesionalne računovođe, razvoj i harmonizacija profesionalne obuke, programa testiranja i potvrđivanja zasnovanih na Smernicama IFAC i UNCTAD (United Nations Conferecne on Trade and Development).
Komora ovlašćenih revizora osnovana je Zakonom o računovodstvu i reviziji radi unapređenja i razvoja računovodstvene i revizorske profesije, primene međunarodne računovodstvene i revizorske regulative i harmonizacije sa tom regulativom, zaštite opšteg i pojedinačnog interesa u obavljanju poslova u toj oblasti, organizovanja u pružanju usluga u ovoj oblasti, sprovođenja ispita za sticanje profesionalnog zvanja, davanja i oduzimanja licenci za obavljanje poslova revizije finansijskih izveštaja kao i radi ostvarivanja drugih ciljeva iz oblasti računovodstva i revizije.
Članovi Komore su ovlašćeni revizori koji su zaposleni u preduzećima za reviziju i ovlašćeni interni revizori kao i preduzeća za reviziju.
Misija: Ekonomski institut je jedna od vodećih naučnoistraživačkih i konsultantskih kuća (institucija) u Srbiji, čiji saradnici decenijama pružaju dragocena rešenja javnom i privatnom sektoru za unapređenje privrednog ambijenta i i razvoj poslovanja. Naučnoistraživačka delatnost u oblasti ekonomije i društvenih nauka, poslovna savetodavna delatnost, poslovno obrazovanje i stručno usavršavanje, razvoj preduzetništva i podsticanje samozapošljavanja, poslovna komunikacija i izdavaštvo. Institut objavljuje mesečni časopis Makroekonomske analize i trendovi (MAT). Na osnovu priznatih međunarodnih metodologija i prihvaćenih standarda, moguće je vršiti prognoze makroekonomskih agregata i indikatora koji su relevantni za strateški razvoj i funkcionisanje određenih sektora privrede.
Institut ekonomskih nauka je neprofitna naučnoistraživačka institucija u vlasništvu Republike Srbije koja se bavi istraživanja i analizama iz različitih oblasti ekonomskih nauka. Područje delatnosti IEN je veoma široko, počev od izrade makroekonomskih studija, projekcija i prognoza, preko analiza međunarodnih ekonomskih odnosa, stanja svetske privrede i međunarodne trgovine, izrade studija i strategija privrednog, regionalnog i održivog razvoja, sektorskih ekonomskih politika do velikog broja projekata za potrebe privrednih subjekata u gotovo svim privrednim oblastima.
FREN je 2005. godine osnovao Ekonomski fakultet Beogradskog univerziteta, jedan od vodećih ekonomskih fakulteta u Jugoistočnoj Evropi. Ciljevi FREN-a su: unapređenje nastave i istraživanja u sferi ekonomije u Srbiji i u širem regionu Jugoistočne Evrope; obezbeđenje pristupa visoko kvalitetnim statističkim i analitičkim podacima za donosioce odluka u Vladi i privatnom sektoru; širenje savremenog načina razmišljanja o ekonomiji u profesionalnim krugovima i široj javnosti. Kvartalni monitor ekonomskih trendova i politika u Srbiji (Quarterly Monitor - QM) je najvažnija publikacija FREN-a. QM sistematski prati makroekonomske, finansijske i korporativne trendove i analizira ekonomsku politiku u Srbiji. QM kombinuje praktično sve elemente koji su centralni za ostvarenje misije FREN-a sakupljanje, permanentno osvežavanje i kontrola kvaliteta raspoloživih podataka o srpskoj privredi; kritička ocena ekonomskih trendova i mera ekonomske politike i dubinsko istraživanje manje istraženih segmenata srpske privrede. Analize su po pravilu smeštene u širi kontekst Jugoistočne Evrope, zemalja u tranziciji i Evropske Unije.
Centar za liberalno-demokratske studije (CLDS) je nezavisna istraživačko-obrazovna organizacija koja analizira i publikuje predloge za državnu politiku i organizuje seminare i predavanja o centralnim problemima politike, kao deo svoje misije da utiče na javno mnjenje u Srbiji. Glavni ciljevi Centra su da: sakupi potrebne izvore znanja koja se odnose na političke, ekonomske i socijalne promene u Srbiji, kao i da doprinese razumevanju njihovih uzroka i posledica; da analizira efekte delatnosti vlade koje se odnose na javne poslove.
CNP je nevladina, neprofitna organizacija stvorena sa ciljem da dá svoj doprinos razvoju modernog demokratskog društva u Srbiji jačanjem ljudskih i institucionalnih kapaciteta kroz istraživanja, obuku i razvojne programe kao i kroz poboljšanje realizacije ekonomskih, socijalnih i kulturnih prava. CNP je osnovana kao think-tank organizacija, koja ne zavisi od države ali je konstruktivan partner državnim organima i trudi se da uspostavi veze sa sličim organizacijama u regionu i Evropi. U svom radu, CNP u potpunosti prihvata i promoviše evropske vrednosti vladavinu prava, pluralizam, slobodnu ali socijalno odgovornu tržišnu privredu, zaštitu i pozitivnu diskriminaciju manjina i osetljivih društvenih grupa, društvo sa jednakim šansama. Misija CNP je da ponudi kvalitetne ideje i pristupe u oblastima kao što su spoljni poslovi, ekonomija, pravo i evropske integracije sa ciljem da se stvore novi koncepti ali i da se izmene i poboljšaju postojeći pristupi najtežim problemima sa kojima se suočava srpsko društvo.
Institut FEFA teži da postigne sledeće ciljeve: unapređenje, osavremenjavanje i obogaćivanje nastavnih sadržaja, programa i procesa na osnovnim, master i doktorskim studijama, primena najnovijih naučnih i istraživačkih radova i uključivanje studenata u istraživanja, zadovoljavanje potreba privrednih subjekata i državne administracije kroz primenjene i specijalne istraživačke poduhvate kao i kroz programe obuke menadžmenta i doživotnog stručnog usavršavanja i uključivanje šire javnosti i podizanje njene svesti o ključnim problemima koji stoje na putu Srbije ka bržem razvoju i evropskim integracijama. Aktivnosti Instituta FEFA se uglavnom sprovode kroz četiri centra:
Tržišno rešenje je website gde možete pročitati analize i komentare najšireg spektra pitanja, od poreza i regulacije, preko obrazovanja, monetarne politike, filozofije i teorije liberalizma, do ekologije i globalnog zagrevanja iz perspektive klasičnog liberalizma. Autori su uglavnom ekonomisti pa samim tim ekonomske analize zauzimaju najviše prostora ali ima i ne-ekonomskih teorija, političkih osvrta i sl
Institut za ekonomiku poljoprivrede, Beograd, kontinuirano učestvuje u realizaciji dugoročnih projekata Ministarstva nauke i zaštite životne sredine i projekata agrarnog sektora koje Ministarstvo poljoprivrede, šumarstva i vodoprivrede Republike Srbije sprovodi u procesu priključenja Svetskoj trgovinskoj organizaciji i Evropskoj uniji.
Centar za slobodne izbore i demokratiju je nestranačka i neprofitna organizacija Centar okuplja građane sa ciljem da doprinese uspostavljanju i unapređenju demokratskih vrednosti i institucija u Srbiji i Crnoj Gori. Ove vrednosti se promovišu obrazovnim i istraživačkim programima, organizovanim nadgledanjem izbora, analizom predizbornih i izbornih aktivnosti učesnika u izbornom procesu, razvojem lokalne samouprave i ukazivanjem na devijantna ponašanja u našem društvu i preporukama za njihovo otklanjanje. CeSID, takođe, ima za cilj širenje znanja o demokratskim institucijama, podizanje svesti građana o važnosti slobodnih i poštenih izbora, ljudskim pravima i procesu decentralizacije, pri tome sve vreme radeći na promovisanju i jačajući proevropskih vrednosti, normi i standarda. Kroz sve ove aktivnosti, CeSID u kontinuitetu radi na privlačenju novih volontera i njihovom obrazovanju.
Glavni cilj Beogradskog fonda je da doprinese izgradnji i kontinuiranom razvoju demokratski orijentisane političke elite (u parlamentu, političkim partijama i institucijama na nacionalnom, regionalnom i lokalnom nivou), ali i lidera u drugim segmentima društva (u državnoj administraciji, nevladinim organizacijama, medijima, kulturi, sudstvu, sindikatima i poslovnom sektoru).
Osnovna uloga Beogradskog fonda je da političkoj i društvenoj eliti omogući sticanje dodatnih znanja i veština neophodnih za demokratsku transformaciju društva i za pristupanje evropskim i evro-atlantskim strukturama. Na taj način, glavni akcenat stavljen je na proces evropskih integracija. Posebna pažnja posvećena je daljem razvoju saradnje u regionu jugoistočne Evrope kako bi se doprinelo jačanju regionalne stabilnosti, sigurnosti i demokratskog potencijala Beogradski fond za političku izuzetnost (The Belgrade Fund for Political Excellence - BFPE)
Misija Mreže je izgradnja i jačanje međusobno povezanog novinarskog kadra širom Balkana, istraživanje i analiza ključnih problema tranzicije procesa evropske integracije za potrebe kreatora politike kao i za širu javnost. BIRN preduzima korake u pravcu ostvarenja samo-održivosti dok se istovremeno trudi da osigura svoju poziciju vodeće balkanske organizacije za istraživačko i analitičko novinarstvo a bavi se i potrebom za objektivnim, kvalitetnim, održivim izveštavanjem o političkim, ekonomskim i integracionim problemima u regionu.
