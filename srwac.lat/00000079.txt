Agencija AgitPROP je jedna od najnagrađivanijih domaćih marketing firmi u oblasti internet biznisa. Internet sajtovi iz naše produkcije su redovno na listi TOP 50 RS WEB. Na ovoj strani predstavljeni su samo najznačajniji i nagrađivani sajtovi.
Najobimniji materijal promotivnog i informativnog tipa ikada urađen o glavnom gradu Srbije. Na oko 700 Internet strana u jezičke 4 verzije (srpski ćirilica i latinica, engleski i nemački), obuhvaćeni su svi sadržaji od interesa za građane i posetioce Beograda, od komunalnih pitanja do kulture i umetnosti.
Sajt Beograda je svojevrstan Web portal sa eksternim linkovima ka svim važnim gradskim i republičkim institucijama. Podeljen je u 11 odeljaka: Upoznajte Beograd, Život u Beogradu, Gradska vlast, Kontakt, Beoinfo vesti, Nedeljni BG vodič, Servisne informacije, Gradski oglasi, Akta Gradonačelnika, Beo-kom servis i Foto galerija. Beoinfo vesti mogu da se preuzimaju i putem RSS feeda.
U saradnji sa firmom " Contrast ", vlasnikom elektronske mape Beograda " PlanPlus ", samo za posetioce koji dođu sa sajta Beograda obezbeđen je poseban prikaz na mapi svih gradskih organa, ustanova i preduzeća, uz aero-foto snimak ispod mape grada. Trenutne vremenske podatke na svakih 20 minuta, kao i vremensku prognozu za tri dana obezbedio je " Meteos ". WAP verzija sajta za pregledanje preko mobilnih telefona nalazi se na adresi wap.beograd.rs.
Pored podataka o predsedniku i njegovim dužnostima i nadležnostima, sadrži i informacije o Generalnom sekretarijatu, Kabinetu, savetnicima i Narodnoj kancelariji. Realizovan je na na srpskom (ćirilica i latinica) i engleskom jeziku.
Sve novosti o aktivnosti predsednika Srbije strukturirane su u 12 kategorija, sa pratećim fotografijama. Pored nekoliko stotina strana u " Foto galeriji ", sadrži i obimnu listu linkova na sve značajne institucije u Srbiji, kao i spisak linkova za sajtove stranih šefova država. Uz istoriju Novog dvora, nalaze se i fotografije umetničkih dela izloženih u njemu.
Beogradski turistički potencijali prezentovani su na srpskom i engleskom jeziku, na oko 450 web strana, sa preko 600 fotografija. Beograd je predstavljen kao zanimljiva turistička destinacija kroz kraću istoriju, znamenitosti, manifestacije i saobraćajne informacije. Tu su i svi beogradski hoteli, moteli, kampovi i hosteli, kao i " Gastronomski vodič ", sa spiskom ugostiteljskih objekata. Sadrži i informacije o razgledanju grada i ustanovama kulture, kao i predloge za izlete, zabavu, kupovinu i sport i rekreaciju. Uz kompletan godišnji kalendar beogradskih događaja, nalazi se i bogat spisak Internet linkova.
Pored audio i video fajlova za preuzimanje, multimedijalni deo sajta ima i 10 tematskih foto galerija sa oko 140 atraktivnih fotografija znamenitosti Beograda u visokoj rezoluciji. U saradnji sa firmom " Contrast ", vlasnikom elektronske mape Beograda " PlanPlus ", samo za posetioce koji dođu sa sajta TOB-a omogućeno je da se na mapi automatski prikazuju značajni turistički objekti.
