Janko Veselinović Demokratska stranka 
Janko Veselinović (Knin, 6. novembar 1965) je doktor pravnih nauka, profesor na Poljoprivrednom fakultetu Univerziteta u Novom Sadu i narodni poslanik u Narodnoj skupštini Republike Srbije. Osnovnu školu Dositej Obradović završio je u Žegaru, opština Obrovac. Prva dva razreda, opšte srednje škole završio je u Obrovcu, a zatim srednju upravnu školu u Zadru. Pravni fakultet u Novom Sadu završio je 1990. godine. Magistrirao je na temu iz oblasti ugovora o trgovinskom zastupanju (agenturi), a doktorirao na temi pravnog regulisanja upravljanja u domaćem i uporednom pravu. 
Član je Demokratske stranke od 1998. godine. Od 2004. do 2006. godine bio je potpredsednik Gradskog odbora DS u Novom Sadu. Član je Pokrajinskog odbora DS i Glavnog odbora Demokratske stranke. 
Od 2008. godine je poslanik u Narodnoj skupštini Republike Srbije. Bio je član je skupštinskog odbora za Srbe van Srbije, Odbora za ustavna pitanja i Odbora za nauku. Predsednik je parlamentarne grupe prijateljstva sa Republikom Hrvatskom u Narodnoj skupštini Republike Srbije. Predsednik je pododbora za statusna pitanja Srba u dijaspori. Bavi se i položajem Srba u regionu, posebno položajem Srba u Hrvatskoj. Inicijator je i jedan od osnivača tradicionalnih naučnih skupova koji se na temu srpsko-hrvatskih odnosa održavaju u Golubiću (Obrovačkom). Kopredsednik je međuvladinog mešovitog odbora za prava manjina između Srbije i Hrvatske. Aktivan je na planu pružanja pomoći izbeglicama u njihovoj integraciji i povratku. Predsednik je Saveta za izbegla, prognana i raseljena lica Vlade Autonomne pokrajine Vojvodine. Autor je i stručnih članaka na temu položaja Srba u Hrvatskoj, položaju manjina u Srbiji i Hrvatskoj i pravne zaštite dijaspore u uporednom pravu. Član je Centra za istoriju, demokratiju i pomirenje iz Novog Sada i Udruge za povijest, saradnju i pomirenje iz Golubića (Obrovačkog). 
Funkcije: 
Zamenik predsednika poslaničke grupe Demokratske stranke u Narodnoj skupštini Republike Srbije Član Pokrajinskog odbora DS Član Glavnog odbora Demokratske stranke 
Najnoviji govori: 
22.07.2013. 
Poštovana predsedavajuća, mislim da ste prekršili Poslovnik i član 27. Svaki put kada poslanik ukaže na nepoštovanje zakona, Ustava, smatram da to treba biti prioritet u odnosu na svaku drugu diskusiju. Ako se ovaj Ustav, ako se ovaj zakon, ako se ovaj Poslovnik ne poštuje od poslanika koji su glasali za to, ili su dužni [... ] 
Dobro, trebali ste i ministra upozoriti. Gospodine Iliću, o stručnosti je bolje i da ne govorimo. Pitam vas, zbog pravne sigurnosti, vezano za ovaj zakon koji donosimo, a i ostalih zakona koje najavljujete, da li ste vi imali sednicu vašeg glavnog odbora ili predsedništva i da li ćete vi ostati ministar? Da li će vam [... ] 
Nadovezaću se na ovo što je gospodin Ilić rekao za svog prethodnika. U ovoj oblasti je bilo mnogo više reda dok je ortoped, kako vi kažete, vodio ovo ministarstvo. Da vas samo podsetim da ste vi ovih dana na mesto direktora Luke Novi Sad postavili grudnog hirurga, da vlasnik pečenjare vodi Kolubaru, da pojedini članovi [... ] 
Samo ću se nadovezati na ovo što je ministar rekao, kada je u pitanju Zakon o planiranju i izgradnji. Postaviću mu jedno pitanje koje smo, kada smo razgovarali o ovom zakonu u načelnoj raspravi, pomenuli da on nema baš previše svrhe jer neće rešiti brojna pitanja ukoliko se ne odblokira proces legalizacije, odnosno ukoliko se [... ] 
Poštovani predsedavajući, dame i gospodo narodni poslanici, postaviću dva pitanja jedno se tiče strujnih udara koji nas očekuju narednih dana i mini političkih udara koji su prisutni već ovih dana. Prvo pitanje tiče se poskupljenja struje koje će od prvog narednog meseca pogoditi sve građane Republike Srbije, privredu i to će, naravno, biti kontinuitet [... ] 
Prvo, mislim predsedavajući da je rad produžen, posle 18,00, gospodin Marković nije bio u sali kada je bila reč o tome, s druge strane ugrožen je rad Narodne skupštine, javljam se po članu 108. Mislim da ćemo ovu situaciju razrešiti na sledeći način, pošto zaista Poslovnik možemo tumačiti na ovaj ili onaj način. Međutim, ministar [... ] 
Predsedavajući, povredili ste Poslovnik, član 106. i ostale odredbe Poslovnika, kojima je jasno regulisano da se himna Bože pravde izvodi na početku redovnog zasedanja prolećnog i na početku i završetku prolećnog i jesenjeg zasedanja. Do sada je praksa bila da tu himnu izvode renomirani horovi iz Srbije. Ovo nije bilo na tom nivou, mislim da [... ] 
Pre svega, poslanik koji je govorio pre mene, morao je imati u vidu da je ministar juče otvorio temu hrasta. Kada je u pitanju Zakon o legalizaciji bespravno sagrađenih objekata, ministre niste u pravu, da ne kažem ne govorite istinu. Pojedine odredbe tog zakona su osporene, to nije sporno, ali ste vi dekretom usmenim [... ] 
Ovo može biti replika i reklamiranje Poslovnika, ali neka bude replika. Mislim da gospodin Ilić ne zaslužuje da bude ni ministar sa ovakvim rečnikom, niti zaslužuje da ostane u sali posle ovakvog izlaganja. Trebalo je, predsedavajuća, malopre da ga opomenete i znatno ranije. On koristi rečnik koji nije dostojan ovom skupštinskom domu. Pre svega, haos [... ] 
Kada su u pitanju presude sudova, biću do kraja jasan. Dakle, šta se dešava sa presudama sudova? Sudovi donesu odluke, odnosno sudije, ljudi završe u zatvoru, koji su krivi, i ova Skupština odnosno vaša većina donese odluku o amnestiji preko 4.000 kriminalaca. Druga stvar, kada čovek bude osumnjičen, bude podignuta optužnica za korupciju, predsednik Republike [... ] 
