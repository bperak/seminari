Večeras će publika imati priliku da prvi put vidi pretpremijerno izvođenje predstave BALADA O PIŠONJI I ŽUGI, Vladimira Đurđevića u režiji Vladana Đurkovića, koja je nastala kao koprodukcija Omladinskog pozorišta DADOV i Ateljea 212 Nastala po motivima pesama Balada o Pišonji i Žugi i Pišonja i Žuga u paklu droge kultnog benda 80 - ih Zabranjenog pušenja, predstava BALADA O PIŠONJI I ŽUGI će prvi put predstaviti neke od mladih umetnika koji učestvuju u ovom jedinstvenom projektu. U predstavi igraju: Milan Marić, Nikola Jovanović, Tamara Dragićević, Zoran Cvijanović, Mihailo Laptošević, Ivan Zekić, Milena Živanović, Uroš Jovčić.
Premijera je sutra, 7. marta 2012, u 20 h na Velikoj sceni Ateljea 212
04. mart 2012.
Zbogom SFRJ gostovao u Tivtu
Predstava Zbogom SFRJ, po tekstu i u režiji Kokana Mladenovića, odigrana je sa velikim uspehom pred prepunom salom doma Gracija Petković, Centra za kulturu u Tivtu, u subotu, 3. marta 2012. godine.
U predstavi o zemlji koje više nema i koja je bespovratno otišla u uspomene i utopiju igraju: Dara Džokić, Miloš Biković, Marinko Madžgalj, Ivan Jevtović, Hana Selimović, Tanja Petrović, Nenad Ćirić, Miodrag Krivokapić, Renata Ulmanski i Uroš Rakić. Muziku je komponovala Irena Popović, scenografiju je radila Marija Kalabića, a kostime Tanja Radišić.
17. februar 2012.
Promocija diska sa muzikom iz predstave Otac na službenom putu
U sredu, 22. februara 2012, posle predstave Otac na službenom putu (u 22 h), u Gornjem foajeu pozorišta, održaće se promocija CD-a sa muzikom iz predstave za koju je muziku komponovala Irena Popović, a tekstove songova napisao Oliver Frljić, reditelj predstave.
Odloženo gostovanje predstave Zbogom SFRJ u Tivtu
Zbog nepovoljnih vremenskih uslova i vanredne situacije, odloženo je današnje gostovanje predstave Zbogom SFRJ u Tivtu. Predstava će biti izvedena 3. marta 2012. u 20 h u sali doma Gracija Petković, Centra za kulturu u Tivtu.
16. februar 2012.
Dodeljene nagrade VLASTIMIRU ĐUZI STOJILJKOVIĆU i GORICI POPOVIĆ
Na dan Knjaževsko-srpskog teatra u Kragujevcu, velikanu srpskog glumišta Vlastimiru Đuzi Stojiljkoviću dodeljena je Statueta Joakim Vujić za doprinos pozorišnom životu Srbije, a Gorici Popović Prsten sa likom Joakima Vujića. Najstarije srpsko pozorište, Knjaževsko-srpski teatar u Kragujevcu, osnovano na Sretenje 1835, obeležio je 177 godina od premijere prve predstave Fernando i Jarika. Predstavu odigranu u čast kneza Miloša Obrenovića i tadašnjih narodnih predstavnika, režirao je Joakim Vujić. O Vlastimiru Stojiljkoviću znaju sve oni koji su ga gledali tek u po kojoj ulozi i o njemu ne znaju ništa oni koji su gledali sve likove koje je tumačio. Jer on je glumac, a to je tajna u kojoj nema tajni. Za šest decenija odigrao je mnogo nezaboravnih uloga, ukupno više od 130. Za nagrade nikada nije kasno, pogotovu kada čovek oseća da malo klizi, rekao je Đuza Stojiljković, naglasivši da je Statueta Joakim Vujić za njega velika nagrada. Priznanje Joakimov prsten, pripao je prvakinji Ateljea 212, Kragujevčanki Gorici Popović koja se, kako stoji u obrazloženju žirija, godinama nesebično davala kragujevačkoj i pozorišnoj publici Srbije. U ovom pozorištu, ja sam doslovno prohodala i odrasla, rekla je Gorica Popović. Na ovoj sceni sam prvi put videla šta znači teatar i gledala prve pozorišne predstvae, od velikog Branislava Nušića do svetskih klasika. Priznanje mi je tim pre važnije i draže jer sam ga dobila u svom gradu, u svom pozorištu.
