FAKEBOOK je nastavak stand-up komičnog omnibusa FAKE PORNO, igranog u Bitef teatru, od 2005 do 2010 godine. Isti autorski tim (Jelena i Milena Bogavac, Maja Pelević, Filip Vujošević - ovoga kompletiran Milanom Markovićem) okupio se pet godina kasnije, s idejom da napiše novu stand - up komediju za četiri glumca. Međutim, dogodilo se nešto drugo. Proces je izmakao kontroli. Žanr je poludeo. Dogodila se predstava FAKEBOOK je predstava sa elementima stand - up komedije, ali je i predstava koja nadilazi okvire ovog (para) pozorišnog žanra. Sigurno ćete se smejati ali priča ima tužan kraj 
Fejkbuk (Fakebook) je analogna društvena komunikaciona mreža. Komunikaciono mehanički princip funkcionisanja u njojzi formira se tehnikom starom koliko i kanap, a temelji se na spojevima između oluka, levka, konopca, kanapa, užadi i bliskih, što limenih, što organskih struktura formiranih napredno od pronađenih predmeta za kućnu ili uličnu upotrebu. Pretežno kućnu. Ovakav način umrežavanja je nužno maštovit, često labav ili zategnut, te sklon pucanju ili spoplitanju korisnika unutar mreže ili mreže same. Ovaj sistem je ključno mehanički i nikako električni i nikad numerički. Mada je izbrojavanje i brojivost uopšte, poželjna među učesnicima. Ovakvu komunikacionu mrežu ljudi mogu da uspostave i unutar jedne porodice. On olakšava život, od pamtiveka vodi otuđenju, od pamtiveka spaja i razdvaja. Često je pedalaran te implicira pedale. Mada ne uvek i ne obavezno. Eho, šum i glasovi unutar glave individue korisnika, spajaju se sa krčanjem čekrka kojim poruke putuju do željenog umreženog primaoca te tvore unisonu škripu i brišu granice između tela umreženog i premreženog prostora. Kad interno postaje eksterno i ne prestaje nikad, tek tad ste stvarno umreženi. Mnogo starija od Fejsbuka i sličnih novotarija i mnogo tradicionalnija od npr. gučke trube. Zašto? Ovakva mreža postojala je u srpskoj kući još pre nego viljuška na dvoru. Preteča telefona i trolejbusa, od vajkada je uspostavljana baš u našem nacionu zarad prevoženja, prenošenja, gaženja, preobuvanja i slanja. Baš mi smo ti koji su fejkbukovali Evropu kanapima koje smo onomad razvukli do Norveške na Severu zaključno sa Libijom na jugu i dalje i u stranu, gde god nas je klupko motalo. I gde god se (prljav) veš mogao prostrti. Fejkbuk je unutrašnji. Natezanjem se rasteže od tačke A do tačke B ili ma koje tačke koju želimo da umrežimo. Ekser je čest tul pomagalo umreživaču. Fejkbuk je samoća. On je analogna pra-samoća konopca za veš i konopca na samoubicinom vratu. To je takva mreža. Vodi u krug, od uva do uva i do besvesti. Vezuje se. Gde pukne vezuje se u čvor i pomalo žulja. Ovakva mreža se haba kao pocepane gaće ali je popravljiva. I uvek se nastavlja. Lajkom. A prekida makazom. Vidljiva je i uočljivo zamrsiva. 
Fake book je notna zbirka koja služi da bi muzičari brzo učili da sviraju nove pesme. Svaka pesma u Fake book-u sadrži melodijsku liniju, osnovne akorde i tekst: minimum informacija potrebnih muzičaru koji pesmu svira u improvizovanom aranžmanu, fejkuje. Fake book ima centralno mesto u kulturi izvođenja muzike, posebno u džezu gde je umetnost improvizacije veoma važna. On nije namenjen početnicima: čitalac mora umeti da prati i interpretira muzički zapis, da poznaje akorde i note. U tom slučaju, fake book je put da se brzo nauči pesma: u njoj je melodija zabeležena najjednostavnijom notacijom, koju u nekoliko akorda, relativno lako može odsvirati i amater. Uprkos svog imenu, fake book nije knjiga, jer skoro nikad nema korice. To je gomila neuvezanih papra, sa transkripcijom muzike. 
www.urbandictionary.com 
1. Fakebook je kada na Facebooku dodaješ za prijatelje ljude koje ne gotiviš, ne družiš se s njima ili ih nepoznaješ. 
Idi na njen Fakebook da vidiš sve prijatelje koje nema 
2. Fakebook je kad na Facebooku otvoriš profil sa imenom i podacima koji nisu tvoji, zato što s tog naloga želiš da špijuniraš nekog ko ne bi trebalo da zna da to radiš. 
Prvi lik: OMG, ne mogu da verujem da me blokirala Drugi lik: Otvori Fakebook pa joj se privali na profil. 
3. Fakebook se otvara kad hoćeš nekog da stalkuješ / proveravaš ili da ga špijuniraš, zato što te zanima njegov seksualni život i partneri. 
Napravila sam Fakebook za novu simpatiju. 
4. Fakebook je drugi nalog koji neko otvara na Facebooku, zato da bi samo njegovi pravi prijatelji mogli da čitaju šta on zaista misli. Potreba za Fakebookom nastaje kad je nečiji prvi nalog kontaminiran prijateljima, saradnicima ili poslodavcima, ljudima koje ne podnosi ali iz određenih razloga ne može da je ih obriše s liste. Fakebook se pravi kad ti stigne request od šefa ili koleginice koja voli da ogovara. 
Čekiraj moj Fakebook. Ovde ne smem da ti napišem, zato što nas posmatra Veliki Brat. 
5. Fakebook je Facebook nalog koji nije otvorila osoba čiji podaci su upisani, to jest nalog koji neko otvara u ime prijatelja koji obično nema Facebook. 
Nemoj da mi pišeš na Fakebook, otvorio ga je Pera da me navuče na Face. 
6. Fakebook je reč koja sadrži pravo značenje reči Facebook. Svi podaci koji se unesu na Facebook, mogu da budu lažni 
Štreber je otvorio Fakebook, da bi ispao cool na internetu i skupio nekoliko Fakebook ortaka 
7. Kad nije knjiga sa akordima, to je nalog koji na Facebooku otvara neka poznata ličnost, u želji da ima normalan život na socijalnoj mreži. 
Brate, ja poznajem glavnu glumicu Dala mi je Fakebook da se družimo, a ti možeš samo da joj lajkuješ slike iz predstava 
8. Fakebook je duhovito osmiljen lažni Facebook nalog neke osobe, otvoren da bi se da osoba ismevala i da bi se svi koji je ne vole zabavljali. 
Jesi video Fakebook ministra kulture? To je genijalno 
9. Fakebook je foliranje koje postoji na svakoj socijalnoj mreži. Odnosi se na činjenicu da o svojim Facebook prijateljima ne znamo ništa drugo sem da poziraju sami sebi u ogledalu, kad se napiju na nekoj žurci. 
Prvi lik: Meni se ona devojka sviđa. Drugi lik: Sviđa ti se jer nisi video njene Fakebook na kom se pravi da je najbolja riba u gradu 
10. Fakebook je notna zbirka sa popularnim pesmama. Ilegalna je, jer autorima pesama niko ne plaća tantijeme. 
Za te fakebooke koje prodaju, neko treba da im zove inspekciju 
11. Fakebook je značajan internet portal za sve one koji bi voleli da žive punim plućima, a za to nemaju vremena. Treba ga razlikovati od Facebooka, koji je najveća socijalna mreža na svetu. 
Prva likuša: Juče nisam imala vremena da odem na otvaranje restorana. Druga likuša: Vidi na Fakebooku kako je bilo 
12. Fakebook friend je jedan od onih čudnih likova koji ti lajkuju statuse i ako se uopšte ne poznajete i nemate zajedničke prijatelje. Moguće je da si ga dodao zato što si iz nekog razloga hteo da imaš još jednog prijatelja (naprimer, da ih ne bi imao 666) ili zato što se zove isto kao ti. Najčudnije kod Fakebook friendova je to što se jako uvrede kada ih obrišeš sa liste. 
13. Fakebook friend je neko ko te je dodao, i ako se se upoznali pre pet godina, progovorili ukupno pet reči i više se nikad niste videli. Na ulici se ne biste javili jedno drugom, a vrlo verovatno se ne biste ni prepoznali. 
Ja mislim da sam Fakebook friend sa onom seljankom što sedi u petom redu, levo. 
14. Fakebook brak je izraz koji se koristi za lažni status veze na Facebooku. Kad dvoje koji nisu venčani na Facebook stave da su u braku, verovatno da žele da spreče ljude da im se nabacuju ili prosto pišu da su u braku sa najboljim prijateljima, da ne bi postovali ništa o svojoj pravoj vezi. 
Nisam htela da me smara sa pitanjima o vezi, ali srećom da sam u Fakebook braku s najboljom drugaricom, koju neće povrediti ako sutra raskinemo. 
16. Fakebook status je Facebook staus koji se postuje da bi neko pomislio da radite nešto što ne radite. To je rasprostranjena alatka za laganje roditelja, partnera, bivđih partnera, saradnika, prijatelja i neprijatelja. 
Moram da updatejem Fakebook status, da keva ne provali da sam na žurci. 
17. Fakebooker je lažljiva i obično vrlo pretenciozna osoba koja dodaje prijatelje na Facebooku, bez obzira na to da li ih poznaje ili ne, pošto pati od patetične potrebe da se uzdigne u hijerarhiji socijalne mreže, koja postoji samo u njenoj glavi Iza Fakebookera najčešće se krije očajna osoba koja želi da bude voljena, potrebna i važna. 
On ima više od dve hiljade prijatelja na Facebooku. Čoveče, koji je to Fakebooker 
18. Fakebooking je uobičajen oblik ponašanja za osobe koje veruju kako je Facebook mesto na kom se prave nova poznastva To je popularan način za popunjavanje ispraznog života u kome ljudi ne žele čak ni da budu vaši Facebook friendsi. 
Pokušaj da živiš, umesto što se baviš Fakebookingom 
19. Fakebooking je postovanje super-hiper gotivnih postova na zidove osoba koje ne volimo, u cilju da prikažemo kako smo im dobri prijatelji. 
