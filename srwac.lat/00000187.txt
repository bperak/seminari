Investicioni cilj
Investicioni cilj fonda Raiffeisen WORLD je ostvarivanje visokih prinosa u dugom roku investiranjem u akcije stranih izdavalaca, sa fokusom na kompanije iz SAD, Evropske Unije i Japana.
Referentni indeks (benchmark) za poređenje ostvarenih rezultata i praćenje uspešnosti Fonda je MSCI World Index. Fond nema za cilj da replicira navedeni indeks.
Investiciona politika
Imovina otvorenog investicionog fonda Raiffeisen WORLD će se ulagati u skladu sa sledećim ograničenjima:
do 100 % u vlasničke hartije od vrednosti koje izdaju akcionarska društva sa sedištem u državama članicama EU, OECD-a, odnosno susednim državama, kojima se trguje na organizovanim tržištima u tim državama,
do 20 % u investicione jedinice otvorenih investicionih fondova, kojima ne upravlja isto društvo za upravljanje,
do 40 % u akcije zatvorenih investicionih fondova sa sedištem u državama članicama EU, odnosno OECD-a,
do 25 % u novčane depozite u bankama sa sedištem u Republici, državama članicama EU i OECD-a,
Portfolio menadžer
Mr Jovana Kršikapa - Rašajski, je rođena 29.11.1979. godine u Beogradu. Diplomirala je 2002. godine na Georgia State University, smer finansije. Marta 2005. godine stiče zvanje magistra ekonomskih nauka na DePaul University u Čikagu, oblast finansije. Poslovnu karijeru započinje praksama u priznatim investicionim kućama Merrill Lynch i Morgan Stanley. Godine 2002. zapošljava se u Morningstar Inc., na poziciji analitičara institucionalnih privatnih fondova, a 2004. godine je unapređena u Project Manager-a. U Raiffeisen banku a. d. dolazi u februaru 2006. godine na mesto rukovodioca tima za upravljanje imovinom. Od juna 2007. godine je bila zaposlena na funkciji portfolio menadžera u Raiffeisen INVEST a. d. Beograd, Društvu za upravljanje investicionim fondovima.U oktobru 2007. godine prelazi na funkciju direktora Raiffeisen Invest a. d. Beograd Društva za upravljanje investicionim fondovima, a od marta 2011. godine je na poziciji portfolio menadžera. U odsustvu Mr. Jovane Kršikape Rašajski, portfolio menadžer otvorenog investicionog fonda Raiffeisen CASH je Milan Vukosavljević, br. dozvole 5 / 0 - 27 - 5041 / 2 - 08 od 03.09.2008 godine.
Milan Vukosavljević diplomirao je 2003. godine na Ekonomskom fakultetu u Beogradu, smer marketing. Od 2004. godine bio je zaposlen u kompaniji Intereuropa a. d. Beograd - delu internacionalne korporacije Intereuropa a. d. Kopar, gde je učestvovao u analizi i proceni investicionih projekata kao i projekata o načinu nastupa kompanije na tržištu Srbije i regiona Balkana i vidovima povećanja tržišnog učešća u tim zemljama. Od avgusta 2006. godine bio je zaposlen u Raiffeisen Banci a. d. Beograd na poziciji saradnika za poslovanje sa pravnim licima, gde je kroz intezivnu saradnju sa različitim Sektorima Banke bio zadužen za podršku domaćim i stranim pravnim licima u tekućem poslovanju. Nakon dobijanja dozvole za obavljanje poslova portfolio menadžera od strane Komisije za hartije od vrednosti, u novembru 2008. godine prelazi u Raiffeisen INVEST ad Beograd Društvo za upravljanje investicionim fondovima. Od marta 2009. godine obavljao je poslove internog kontrolora Društva, a od novembra 2012. godine obavlja poslove porfolio menadžera.
