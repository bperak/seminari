Zavod posebnu pažnju posvećuje usavršavanju svojih kadrova. U tom smislu, naša važna orijentacija je sigurno, Internet. Pored načina da se preko Interneta predstavimo, uvažavamo činjenicu da je to jedno od najvažnijih sredstava današnjice da se bude u vrhu informisanosti.
ISTORIJAT ZAVODA
Prva opštinska ambulanta za kožne i venerične bolesti otvorena je 15.11.1928. godine u opštinskoj zgradi na Kalenićevoj pijaci. Jedini lekar te ambulante bio je Jovan Spasojević.
Početkom aprila 1929, godine ambulanta je preseljena u opštinsku zgradu kod Mostara. Početkom 1931. godine ambulanta se seli u zgradu bivše Trošarinske stanice i dobija još jednog lekara Dr Srbislava Dojčinevića. Ambulanta se seli još dva puta, polovinom 1932. i u maju 1935, a 8. marta 1938. se definitivno smešta u svoju novosazidanu zgradu kao " Gradska poliklinika za kožne i venerične bolesti ".
1940. godine dozidan je još jedan sprat gde je smeštena služba za fizikalnu terapiju. Od 19. januara 1950. od poliklinike za kožne i venerične bolesti formira se Centralni kožno-venerični dispanzer NRS, koji se 4. avgusta 1953. stavlja pod pravni nadzor Narodnog odbora grada Beograda.
1952. dispanzer organizuje patronažnu antiveneričnu službu sa ciljem otkrivanja i lečenja veneričnih bolesti. 1956. otvara se ambulanta za lečenje trudnica i male dece do 7 godina. iste godine formira se i ambulanta za kožno hirurške intervencije. proširenjem svog rada formiranjem navedenih organizacionih jedinica i službi Dispanzer je došao u mogućnost da obezbedi izvršenje svih osnovnih podataka.
Planira, organizuje i koordinira rad zdravstvenih radnika, srednje i više stručne spreme, vrši stručni nadzor nad njihovim radom kao i edukaciju. Vodi stručne poslove bezbednosti i zdravlja na radu, kao i druge poslove organizacije i stručnog rada iz svog domena.
Kožne bolesti i polno prenosive infekcije
U ambulantama odeljenja lekari specijalisti i subspecijalisti obezbeđuju potpunu zdravstvenu zaštitu iz oblasti dermatologije i bolesti koje se prenose polnim putem, a u domenu polikliničkog rada.
U okviru odeljenja je i alergološka ambulanta gde se pored konsultativno-dijagnostičkih pregleda, vrše i određena alergološka testiranja. U ambulanti za inekcije se pružaju usluge pacijentima Zavoda.
Odeljenje za prevenciju i lečenje oboljenja perifernog krvotoka
Načelnik: Prim. dr Javorka Delić
Odeljenje za prevenciju i lečenje bolesti perifernog krvotoka radi od 7 do 19 časova, radnim danima u dve smene, kao i subotom po unapred utvrđenom rasporedu. Primaju se svi pacijenti koji se prijave za pregled, pri čemu uput lekara opšte prakse nije neophodan. Dnevni broj pregleda je od 120 do 150. Za svakog pacijenta se vodi kompjuterski karton u koji se unosi istorija bolesti, terapija, tok lečenja i kontrolni pregled.
Služba se bavi primarnom prevencijom bolesti vena, limfnog sistema i perifernih arterija, ali najznačajniji domen rada je lečenje hronične venske insuficijencije, podkoleničnih ulceracija, tromboze vena, posttrombotskih stanja, otoka, vaskulitisa i dermatoza koje su posledica poremećaja perifernog krvotoka. Osim vaskularne dijagnostike u Zavodu je za sakog pacijenta Službe za lečenje bolesti perifernog krvotoka moguća konsultacija koja se obavlja odmah kod specijaliste za fizijatrijsku terapiju, za dermoskopiju, alergologiju, laboratoriju i dr.
Takođe, u Zavodu se primenjuju u terapiji bistimulativni laser i polarizovana svetlost, što je posebno značajno za pacijente sa hroničnim ulceracijama. Odeljenje poseduje dve lekarske ordinacije, previjalište, ordinaciju za sklerozantnu terapiju, kartoteku i čekaonicu. U odeljenju rade 4 lekara, specijalisti dermatovenerologije, dve sa suspecijalizacijom angiologije i 4 medicinske sestre. Po kadrovskojopremljenosti to je najveća ambulantna služba za lečenje bolesti perifernog krvotoka u Beogradu.
Lekari službe su Dr Dragana Karić, Dr Ivana Dunjić, Dr Olivera Vukotić-Mićić. Šef službe je Prim. dr Javorka Delić, spec angiolog / dermatolog, a glavna sestra je Aleksandra Đorđević, koja je stalna sestra službe dok se druge menjaju po tromesečnom rasporedu glavnog tehničara Zavoda.
U okviru rada Službe za polno prenosive infekcije u našem Zavodu se sprovodi pregled pacijenata sa sumnjom na infekciju ili pacijenata sa znacima polne bolesti, laboratorijska dijagnostika veneričnih oboljenja, tretman obolelih i savetodavni rad.
Sa obolelim od polnih infekcija obavlja se razgovor o izuzetnom značaju redukcije rizičnih seksualnih ponašanja, komplikacijama i posledicama polnih bolesti, važnost adekvatnog i blagovremenog lečenja i ponašanja tokom lečenja, kao i zaštiti od PPI, sa posebnim naglaskom na potrebi lečenja i njihovih seksualnih partnera. U Epidemiološko patronažnoj službi obavlja se notifikacija partnera i seksualnih kontakata obolelih i dogovor o njihovom obaveštavanju i lečenju.
Poseban značaj u aktivnostima Službe za polno prenosive infekcije pridajemo Savetovalištu za polne bolesti. U okviru Savetovališta organizuje se individualni i grupni savetodavni rad, kako sa obolelima, tako i sa zdravim osobama u cilju sprečavanja nastanka i daljeg širenja polnih infekcija. Takođe se obavlja i distribucija edukativnog materijala (lifleta, brošura, agitki) o polno prenosivim bolestima, zaštiti od polnih infekcija, redukciji rizika i smanjenje upotrebe psihoaktivnih supstanci, kao i edukativnog materijala namenjenog posebno vulnerabilnim grupama na polne infekcije. Stalni segment savetodavnog rada su distribucija i promocija pravilne i redovne upotrebe kondoma.
Služba organizuje seminare, radionice i predavanja vezana za PPI. U pripremi je internet savetovanje kako bi se gradjani i elektronskim putem mogli informisati o svojim pitanjima vezanim za polno prenosive infekcije i seksualno zdravlje.
Za Savetovalište nije potreban uput lekara opšte prakse, a radno vreme je:
Pravno finansijska služba
POMOĆNIK DIREKTORA ZA EKONOMSKO-FINANSIJSKE PRAVNE I OPŠTE POSLOVE
Organizuje i koordinira proces rada delatnosti kojom rukovodi. Prati zakonske propise iz oblasti ekonomsko-finansijskih poslova i stara se o njihovoj primeni. Odgovoran je za primenu propisa iz oblasti ekonomsko-finansijskog poslovanja. Organizuje rad na pripremi i izrađuje finansijski plan i program rada, periodičnih obračuna i završnih računa i stara se o njihovom izvršavanju. Organizuje, prati i učestvuje u predlaganju i realizaciji poslovne politike Zavoda i izvršava poslove u oblasti materijalno-finansijskog poslovanja u skladu sa ovlašćenjima. Prati rad i ocenjuje rezultate rada radnika u okviru svoje delatnosti. Obavlja i druge poslove u skladu sa opštim aktima i po nalogu direktora Zavoda.
Zaštitnik pacijentovih prava
SAVETNIK
Za sve informacije o zaštiti prava pacijenata i eventualne primedbe na rad osoblja zavoda molimo vas da se obratite gospođi Svetlani Bokan dipl. pravniku na imejl svetlana@kvb.org.rs ili ispunite kontakt formular.
2. Ukoliko utvrdi da su povređena prava pacijenta obaveštava: - direktora Zavoda, sa zahtevom da preuzme zakonom utvrđene mere za otklanjanje nepravilnosti; - zdravstvenog radnika, odnosno zdravstvenog saradnika, da su povređena prava pacijenata, sa preporukom da se nepravilnosti u što kraćem roku otklone; - Komisiju za unapređenje kvaliteta rada u Zavodu.
3. Pokreće inicijativu pred nadležnim organima Republičkog zavoda za zdravstveno osiguranje, za zaštitu prava pacijenata.
4. Podnosi zahtev Ministarstvu zdravlja zdravstvenoj inspekciji, za zaštitu prava pacijenata, u slučajevima kada prethodnim merama nisu otklonjene nepravilnosti u ostvarivanju prava pacijenata.
