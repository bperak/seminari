Homeopatija
ŠTA JE HOMEOPATIJA?
Homeopatija je sistem lečenja razvijen 1796 godine od strane Nemačkog doktora Samuela Hanemana. Ona se zasniva na zakonu sličnosti: Slično se sličnim leči - principu prvi put prepoznatom od strane Hipokrata, oca savremene medicine, još u petom veku nove ere.
I u našem narodu postoji prepoznavanje ovog principa u izreci Klin se klinom izbija.
Da objasnimo ovaj princip, poslužicemo se primerom homeopatskog leka, Alium Cepa, koji se pravi od crnog luka. Kada se secka crni luk osoba će obicno razviti sekreciju iz nosa i očiju, crvenilo i nadraživanje sluzokože. Ovi simptomi su isti kao i simptomi kod kijavice i polenske alergije, te se zato homeopatski lek spravljen od crnog luka koristi uspešno kod prehlada i alergijskih kijavica.
Pošto luk moze izazvati ove simptome kod zdrave osobe, on ih i može lečiti kod bolesne osobe.
Verovatno najznačajniji princip homeopatije jeste da ona leči osobu a ne bolest. Tako će dve osobe sa istom dijagnozom dobiti različiti homeopatski tretman prilagođen celoj osobi, tj. njenom mentalnom, emotivnom i fizičkom aspektu,. Tako se terapija prepisuje prema osobi a ne prema dijagnozi.
Homeopatski postupak lečenja koncentriše se na traženje uzroka oboljenja. U homeopatiji simptomi se gledaju kao dragoceni putokazi u razumevanju bolesti, način na koji naše telo komunicira sa nama i javlja nam da nešto škripi. Adekvatno izabran homeopatski lek usloviće poboljšanje i izlečenje na svim nivoima, pa se tako osoba mora osećati bolje istovremeno i psihički i fizički.
Za razliku od konvencionalne medicine na primer, koja pacijenta šalje kod različitih specijalista za različite organe, homeopatija tretira sve tegobe i mentalne i ifizičke, bez obzira gde su prisutne u organizmu jednim homeopatskim lekom. Svi simptomi koje osoba prezentira homeopatu uzimaju se, ne kao odvojene bolesti koje nemaju veze jedna s drugom, već se one gledaju kao različite manifestacije jednog suštinski istog centralnog poremećaja. Zato se za sve tegobe zbog kojih pacijent dolazi (nervoza, depresija, lupanje srca, reuma, zatvor, povišeni pritisak) prepisuje samo jedan adekvatno odabran lek.
Homeopatija prepoznaje postojanje Vitalne Sile, inteligencije u nama, našeg unutarnjeg doktora i koristi prirodne lekove da na suptilan način stimulise tu mudrost organizma da dovede do samoizlečenja.
Homeopatijom se tretira širok spektar akutnih i hroničnih oboljenja, ali se takođe može koristiti i u prevenciji i smanjenju genetske podložnosti bolestima.
Naime, i zdrava osoba može koristiti svoj adekvatno odabran, njoj prilagođen, homeopatski konstitucionalni lek radi snaženja konstitucije i sprečavanja pojave bolesti u budućnosti. To jednostavno znači, da osoba ne mora da čeka na pojavu simptoma i bolesti, da bi počela da obraća pažnju na svoje zdravlje.
HOMEOPATSKI LEKOVI
Homeopatski lekovi su svi spravljeni od prirodnih supstanci, uglavnom biljnog i mineralnog porekla. Oni su netoksični i ne ostavljaju nus pojave. Da bi se to postiglo lekovi se u postupku spravljanja razblazuju do tačke da se originalana supstanca nalazi prisutna ili samo u tragovima, ili samo u svom energetskom, vibracionom stanju. Tim postupkom je izbegnuta toksičnost a pojačana lekovitost materije jer ona deluje na svom emergetsko-dinamičkom principu a ne na matrijalnom nivou.
Lekovi se spravljaju u homeopatskim farmacijama po principima homeopatske farmakopeje.
ŠTA LEČI HOMEOPATIJA?
- Ko može koristiti homeopatiju i šta ona zapravo leči jedno je od osnovnih pitanja.
Pošto je princip homeopatije da leči osobu a ne bolest, svako može koristiti homeopatski način lečenja. Ona se bez bojazni može koristiti i u trudnoći kada je upotreba mnogih drugih preparata ograničena ili zabranjena. Njena primena u pedijatriji je poznata i deca uglavnom brže i bolje reaguju na homeopatski tretman.
Homeopatijom se tretiraju kako akutna, tako i hronična stanja, a može se delovati i preventivno na smanjenje pojave bolesti u budućnosti, jačanjem konstitucije pacijenta.
Homeopatija se može praktikovati i kombinovati i sa drugim oblicima lečenja bez kontraindikacija i smetnji, s toga se ostali vidovi terapija ne moraju prekidati u toku lečenja homeopatijom.
KAKO IZGLEDA HOMEOPATSKA KONSULTACIJA?
Prva homeopatska konsultacija je iscrpan razgovor sa pacijentom.
Kada dođete kod lekara homeopata na konsultaciju, da bi doneo odluku o tretmanu za vas, njemu će biti potrebne detaljne informacije o vama: tegobe zbog kojih dolazite, prisustvo drugih simptoma na fizičkom nivou, nivo energije, apetit, omiljena hrana i godišnje doba, san, raspoloženje, brige, narav i karakter, strahovi, detinjstvo, porodična istorija, emotivni život i mongo drugih podataka koji na izgled nemaju nista zajedničko s tegobama zbog kojih ste došli. Ali svi ovi, na izgled nepovezani podaci, sačinjavaju celovitu sliku o vama i pomažu u odabiru adekvatnog homeopatskog tretmana.
S toga se homeopatija naziva holističkom medicinom (od engleske reci whole celina, celo).
Prva konsultacija je razgovor koji obično traje oko sat i po, nakon kojeg će biti prepisan homeopatski lek. Kontrolna konsultacija bice zakazana obično nakon mesec dana od početka terapije.
Na kontrolnom pregledu se utvrđuje kako je pacijent reagovao na lek, stepen poboljšanja, šta je novo od simptoma, koje su promene na svim nivoima i fizički i mentalno i emotivno.
Konsultacije nakon toga, u zavisnosti od samog slučaja, zakazuju se na mesec do dva meseca, ili redje, sve do izlečenja.
Za održavanje zdravlja i preventivno, preporučuje se poseta doktoru homeopati dva do tri puta godišnje.
KOLIKO JE USPEŠNA HOMEOPATIJA?
Treba naglasiti da je homeopatski način lečenja jedan proces u kojem se organizam postepeno vraća u stanje ravnoteže i zdravlja na svim nivoima kako psihički tako i fizički i da je za ovaj proces potrebno vreme, jer se ne radi o suzbijanju niti o kontroli simptoma, već o isceljenju. Uspeh terapije zavisi od adekvatno odabranog leka, za šta je potrebna saradnja s pacijentom i redovno komuniciranje s njim. Razumevanje ovog principa omogućiće pacijentu da bude istrajan, odgovoran i strpljiv u toku svoje homeopatske terapije. Medjutim, uspeh homeopatskog načina lečenja zavisi koliko od samog doktora, toliko i od samog pacijenta.
Redovno uzimanje terapije, pridržavanje saveta o promeni načina života i ishrane, redovne kontrole i praćenje toka lečenja od ključnog su značaja za uspeh lečenja. Uzrok eventualnog neuspeha lečenja homeopatijom često lezi u nedoslednosti pacijenta i njegovom preranom odustajanju od terapije, kako zbog nestrpljenja tako i zbog ne preuzimanja odgovornosti za svoje zdravlje.
U praksi, najveći i skoro sigurni uspeh u lečenju imaju pacijenti koji redovno dolaze na kontrole, komuniciraju sa doktorom i pridržavaju se prepisanog protokola. Kao i u svemu u životu, doslednost i posvećenost daju najbolje rezultate.
ZA KOGA JE HOMEOPATSKI NAČIN LEČENJA?
Ovaj vid lečenja je za ljude koji ne traže brza - flaster rešenja za svoje tegobe. Ako ste rešili da investirate u svoje zdravlje i da uložite trud i strpljenje koje će vas dovesti do potpuno novog nivoa vašeg mentalnog, emotivnog i fizičkog zdravlja i to prirodnim putem, onda je homeopatija način lečenja za vas.
Ovaj vid lečenja pogodan je za sve one kojima drugi oblici lečenja nisu mogli pomoći, kao i za one koji zele prirodne, holisticke metode lecenja.
Homeopatija je za one osobe koje žele da preduprede pojavu bolesti u budućnosti, koristeći preventivni karakter homeopatije.
Za one osobe koje su rešile da preuzmu odgovornost za svoje emotivno i fizičko zdravlje u svoje ruke i kojima je doktor homeopat potreban kao katalizator tog procesa i kao deo tima.
Za sve one koji svoju bolest ne vide kao nesreću vec kao priliku da isprave i odbace ono što ih sputava i koči da budu zdraviji i sretniji.
