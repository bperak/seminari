Kipar
10 i 11 noći, avionski prevoz
Treće je po veličini ostrvo u Sredozemlju, a jedna od najpopularnijih turističkih destinacija koju poseti 2,4 miliona turista u toku godine, zahvaljujući izuzetnoj klimi (sa 340 sunčanih dana godišnje ima epitet najsunčanije zemlje) i bogatom kulturnom nasledju sa antičkim gradovima Salamis, Kurion i Amatusom, Kolosi dvorac u Limasolu, Pafos tvrdjava. Učešće turizma iznosi 3 / 4 od ukupne zarade budžeta države. Kiparske peskovite i šljunkovite plaže spadaju u najlepše plaže Mediterana. U svetu su čuvena Kiparska jaka vina, šeri i masline. Ostrvo je izduženo u smeru zapad istok (224 km) a sever jug je najšire rastojanje 121 km. Obale su veoma razudjene, dužina obale iznosi 684 km. U političkom smislu ostrvo je podeljeno od 1974. godine na dva dela Republike Kipar na jugu i Turske Republike Severni Kipar (oko 37 % koja priznata u svetu, osim od R. Turske), 2 % zelena linija razgraničenja koja prolazi i kroz glavni grad Nikoziju.
Limassol (160.000 stanovnika) Drugi grad po veličini, posle glavnog grada Nikozije, predstavlja glavnu trgovačku luku i važan turistički centar, od aerodroma Larnake udaljen je oko 65 km. Ima mediteransku klimu, sa najvišom prosečnom temperaturom (maj novembar) od 27 o C, dok je temperatura mora oko 25 o C. Letnja sezona traje od marta / aprila do novembra. Limasol ima prelepu peščanu plažu sa dugim i lepo uređenim šetalištem duž mora. Letovalište se preporučuje porodicama, parovima kao i mladima, jer ima veliki izbor restorana, barova, noćnih klubova, firmiranih butika
Pafos (40.000 stanovnika) je legendarno mesto rodjenja boginje ljubavi i lepote, Afrodite, nalazi se u jugozapadnom delu ostrva, 110 km udaljen od aerodroma Larnake. UNESCO je stavio ceo grad na listu svetske kulturne baštine. Duž obale Pafosa postoji veliki broj malih peščanih plaža koje su popularne za porodice sa decom zbog sadržaja koje nudi i mnogobrojnih taverni. Najviša prosečna temperatura (maj novembar) iznosi oko 28 o C, temperatura mora je oko 25 o C.
Protaras - živopisno turističko naselje koje se proteže duž Fig Tree Bay (zaliv smokava) na jugoistočnoj obali ostrva, na oko 45 km od aerodroma Larnake. Protaras karakterišu peščane plaže, mirna i topla voda tako da su idealne za porodice sa decom. Najviša prosečna temperatura (maj novembar) iznosi oko 30 o C, dok temperatura mora oko 25 o C. U Protarasu se nalazi manji vodeni park, idealan za porodice sa malom decom.
Larnaka (70.000 stanovnika) grad Larnaka je udaljen 5 km od najvećeg međunarodnog aerodroma na Kipru Larnaka. Nalazi se na jugoistočnoj obali i najstariji je grad na ostrvu a ujedno i luksuzno letovalište u čiju luku dolaze turisti sa skupim jahtama. Najviša prosečna temperatura (maj novembar) iznosi oko 28 C, dok temperatura mora oko 24 C. Grad Larnaka ima peščanu plažu, opremljenu suncobranima, ležaljkama, tuš kabinama Veliki broj plaža nagrađene su plavom zastavicom što doprinosi kvalitetu plaža. Grad je poznat po lepo uređenom šetalištu uz obalu mora, duž kojeg se nalaze drvoredi palmi.
Ayia Napa nalazi se oko 40 km od aerodroma Larnake. Poznato je po predivnim belim peščanim plažama nosiocima plave zastave EU, zbog kristalno providne tirkizne vode i sadržaja koje nude. Pored porodičnog letovališta, ovo mesto je poslednjih godina postalo i prestonica zabave sa preko 150 barova i diskoteka, pa je poznato i pod imenom kiparska Ibica. Posetioci imaju priliku da uživaju u mnogobrojnim sportovima na vodi poput jedrenja, surfovanja.. takođe je omiljeno mesto ljubiteljima ronjenja. Najviša prosečna temperatura (maj novembar) iznosi oko 30 o C, dok temperatura mora oko 25 o C.
Nema više članaka u ovoj kategoriji. Ako se prikazuju potkategorije, one mogu da sadrže članke.
