Mreža za ruralni razvoj Srbije organizovala godišnji skup PREPARE EU ruralne mreže 
petak, 15 jul 2011 12:34 ruralnet - Informacije 
U period od 29. juna do 2. jula 2011. godine Mreža za ruralni razvoj Srbije u saradnji sa PREPARE ruralnom mrežom je organizovala godišnji skup ove mreže. Tema godišnjeg skupa je bio LEADER pristup i postojeća iskustva u njegovoj implementaciji. Konferenciji je održana na Zlatiboru i prisustvovalo je 90 učesnika iz 21 evropske zemlje. 
Provog dana konferencije je u plenarnom zasedanju prezentovano niz tema bitnih za ruralni razvoj i jedinstvenu agrarnu politiku. Takođe je u toku plenarnog zasedanja prezentovan i projekat RuralNet i rezultati koji su postignuti tokom njegove realizacije. 
Drugog dana konferencije je organizovana studijska poseta za učesnike, sa ciljem prezentovanja kulturnih i prirodnih vrednosti Srbije, kao i primera dobre prakse u ruralnim područjima Srbije. Učesnici su bili podeljeni u 3 grupe i posetili su: Specijalni rezervat prirode Uvac, selo Zlakusu, Podrinje, Specijalni rezervat prirode Zasavicu, Topolu i Despotovac. 
Trećeg dana je organizovano 7 tematskih radionica i učesnici su za svaku od tema definisali preporuke i sugestije. U popodnevnom terminu su prezentovane preporuke radnih grupa i iskustva sa studijskog putovanja. 
Poslednjeg dana konferencije su učesnici imali mogućnost za organizovanje individualnih sastanaka i dogovora oko buduće saradnje. 
