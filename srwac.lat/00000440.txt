Tri hiljade gledalaca uživalo u humoru blizu 20 stand up komičara iz celog sveta na drugom po redu međunarodnom festivalu stand up komedije
Drugi po redu StandUpFest u Domu omladine Beograda sinoć je završen nastupom četvoro učesnika iz Velike Britanije, Kanade i Australije. Iskusni stand up komičari šalili su se na račun aktuelnih tema u Srbiji i inostranstvu, a publika je uzvratila iskrenim smehom i gromkim aplauzima.
Tokom tri festivalska dana organizator festivala Standup.rs omogućio je posetiocima da se do suza nasmeju uz blizu 20 kvalitetnih izvođača iz celog sveta. Stand up komičari su najpre nasmejali publiku, a onda i podstakli blizu tri hiljade gledalaca na razmišljanje o apsurdima svakodnevice i problemima savremenog društva. Prve dve festivalske večeri takođe je obeležila izuzetna atmosfera kada su u dupke punoj velikoj sali Doma omladine Beograda publiku zabavljali najbolji stand up komičari sa eks ju prostora.
Po završetku zvaničnog programa stand up žurka se sinoć nastavila u beogradskom Blow Up Baru gde se svake nedelje održavaju nastupi stand up komičara iz organizacije Standup.rs, ali i iz inostranstva.
Drugo veče StandUpFesta proteklo je u već prepoznatljivom stilu tri sata vrhunske zabave i smeha Blizu sedam stotina posetilaca StandUpFesta u prepunoj velikoj sali Doma omladine Beograda uživalo je u originalnim nastupima izvođača iz regiona i Srbije: Gorana Furjana i Domagoja Pintarića iz Hrvatske, Perice Jerkovića iz Slovenije, Jelene Radanović, Nikole Silića i Neshe Bridgesa iz Srbije. Voditeljska uloga ove večeri je pripala Marini Orsag, stand up komičarki iz Hrvatske, koja se uspešno publiku vodila kroz uzbudljiv program ove festivalske večeri.
Organizator festivala Standup.rs zahvaljuje se fenomenalnoj publici i poziva sve ljubitelje stand up komedije da im se pridruže i večeras u Domu omladine Beograda kada će u završnici festivala nastupiti stand up komičari sa engleskog govornog područja: Dobrodošli nam na završnicu StandUpFesta2012 vi i vaše solidno znanje engleskog jezika jer nas u nedelju od 20 h zabavljaju stand up komičari iz Velike Britanije, Australije i Kanade
I to nije sve Posle tri dana druženja na StandUpFestu u Domu omladine Beograda stand up žurka se prebaciju u klubsku bazu Blow Up Bar Ko nije tokom StandUpFesta stigao da pogleda Tina Vodopivca i Pericu Jerkovića imaće priliku da uživa u humoru ove dvojice sjajnih komičara večeras od 22 h u Blow Up Baru, u Bulevaru Despota Stefana 36 a.
Drugi po redu StandUpFest sinoć je svečano otvoren odličnim nastupom stand up komičara iz regiona i Srbije. Posetioce StandUpFesta dočekalo je neponovljivo iskustvo zabava spakovana u cela tri sata neprekidnog smeha. Prve festivalske večeri publici se uspešno predstavilo šest stand up komičara sa eks jugoslovenskih teritorija dokazavši još jednom da je humor univerzalno sredstvo razumevanja među ljudima. Publiku je uživala u nastupima Tina Vodopivca iz Slovenije, Saška Koceva iz Makedonije, Ivana Šarića i Vlatka Štampara iz Hrvatske, Aleksandra Perišića iz Srbije i Aide Bukve iz Bosne i Hercegovine. U ulozi voditelja programa sjajno se snašao član organizacije Standup.rs komičar Srđan Dinčić koji je zagrevao publiku pred nastupe svojih kolega.
U nastavku StandUpFesta, u subotu 20. oktobra, nastupiće još sedam komičara iz okruženja i Srbije, a u završnici festivala 21. oktobra publiku zabavljaju gosti iz Velike Britanije, Kanade i Australije.
VAŽNA NAPOMENA: Draga publiko, molimo vas da na vreme pribavite karte i dođete u Dom omladine Beograda pola sata pre početka programa kako bi ibegli gužvu i zauzeli mesto. Vidimo se
19, 20 i 21. oktobar u Domu Omladine Beograda 20 komičara iz celog sveta
Cena ulaznice: 500 din i 200 din (za sedeća odnosno stajaća mesta) Cena kompleta za sva tri festivalska dana je 1.200 din. Napomena: broj kompleta je ograničen, te požurte
Karte se mogu kupiti na blagajni Doma omladine Beograda (011 / 3248 202) i na svim prodajnim mestima Eventim-a (www.eventim.rs)
Međunarodni festival StandUpFest2012 okupiće najbolje stand up komičare iz Srbije i regiona, kao i komičare iz Velike Britanije, Kanade i Australije ukupno blizu 20 izvođača na velikoj sceni Doma omladine Beograda.
Kako preživeti 2012??? Dobrodošli na drugi po redu StandUpFest
U godini u kojoj nam prete smakom sveta, raznoraznim društveno-ekonomskim kataklizmama branimo se osmesima Sada već tradicionalno, u oktobru u Domu omladine Beograda, StandUpFest dovodi izvođače koji će nas provereno zasmejati, ali i navesti na razmišljanje Već prve festivalske večeri, 19. oktobra, posetioci StandUpFesta dobiće sliku stand up komedije u regionu kada će se publici predstaviti po jedan kvalitetan izvođač iz svake od bivših jugoslovenskih republika. Među njima su i komičari koji premijerno nastupaju pred domaćom publikom: Ivan Šarić iz Hrvatske, Saško Kocev iz Makedonije i Aida Bukva iz Bosne i Hercegovine. Program vodi komičar iz organizacije Standup.rs Srđan Dinčić.
Druženje sa komičarima iz Srbije i regiona nastavlja se druge večeri StandUpFesta, kada će program voditi gošća iz Zagreba stand up komičarka Marina Orsag. Posle dva dana druženja sa najboljim komičarima iz Srbije, ali i svih eks ju republika (19. i 20. oktobar) u završnici festivala 21. oktobra pravimo se Englezi i uživamo u humoru izvođača sa engleskog govornog područja te je neophodno da publika sa sobom u Dom omladine osim želje za dobrim provodom ponese i solidno znanje engleskog jezika jer prevoda neće biti. Pored iskusnog komičara Gordona Southerna iz Velike Britanije, domaćoj publici će se tom prilikom predstaviti mlade snage rastuće scene stand up komedije u Kanadi Mae Martin i Brayan O Gorman, kao i talentovani komičar iz Australije Jacques Barret.
Ovako je bilo prošle godine na prvom festivalu stand up komedije ikada održanom u Srbiji:
Prvi StandUpFest, održan je u Domu Omladine Beograda od 14 - 16. oktobra 2011. godine. Više od 3. 000 gledalaca tokom tri dana uživalo je u humoru stand up komičara sa prostora eks Jugoslavije (Srbija, Hrvatska, Slovenija, Bosna i Hercegovina, Makedonija) Sedamnaest izvođača nastupilo je u revijalnom programu (14 i 15. oktobar) i dvanaest takmičara na finalnoj Večeri otvorenog mikrofona takmičenju za nove talenete (16. oktobar).
Stefan Balaž, Ivan Nikolić i Nemanja Dimitrijević najduhovitiji odlučio žiri četvrtog po redu takmičenja za nove stand up komičare u organizaciji kluba komedije Standup.rs.
Oko 500 gledalaca uživalo je sinoć u Domu omladine Beograda na javnoj audiciji za nove stand up komičare Publika je bodrila aplauzima i smehom svoje favorite, a žiri pažljivo beležio impresije o svakom od 14 kandidata.
Na članove žirija - Natašu Miljković, Dragana Ilića i Igora Brakusa najjači utisak ostavio je originalni nastup Stefana Balaža, koji je poneo titulu najduhovitijeg i osvojio nagradu sponzora Večeri otvorenog mikrofona vol4 Capriolo bicikl. Organizatori su se, dakle, pobrinuli da pobednik bude u top formi i spreman za izazove koji ga čekaju u bavljenju stand up komedijom.
Još jedno veče ispunjeno smehom i dobrim raspoloženjem, u kome su se podjednako dobro zabavljali učesnici, publika, žiri i organizatori dokazuje da je stand up komedija definitivno našla svoje mesto na kulturnoj mapi Beograda i Srbije. Pozivamo vas zato na novo druženje, ovog puta sa iskusnim stand up komičarima iz celog sveta, za vreme StandUpFesta koji će se održati od 19 - 21. oktobra u Domu omladine Beograda.
STAND UP COMEDY TAKMIČENJE
OTVORENI MIKROFON VOL 4 U ORGANIZACIJI STANDUP.RS
Uživo u Domu omladine Beograda 20. septembra od 20:15 h biramo nove stand up komičare Tokom leta bio je otvoren konkurs za nove talente, a sada je došao red na veliko finale kada će najbolji kandidati dobiti pet minuta stand up slave priliku da nastupe na velikoj sceni i osvoje publiku i žiri.
Na takmičenju gde svaki smešak, aplauz (o ovacijama i gromoglasnom smehu da i ne govorimo) može da odluči o pobedniku konačni sud o najduhovitijem među petnaestak kandidata daje žiri u sastavu: Nataša Miljković (tv urednik i voditelj), Dragan Ilić (radio autor i voditelj), Igor Brakus (radio animator i voditelj), Domagoj Pintarić (stand up komičar iz Zagreba), a jedan kolektivni glas daju komičari iz organizacije Standup.rs.
Pobednik dobija šansu da se profesionalno bavi stand up-om, priključi organizaciji Standup.rs i već u oktobru nastupi na StandUpFestu u društvu iskusnih kolega iz Srbije i inostranstva. Do sada su održane tri veoma posećene Večeri otvorenog mikrofona (open mic - ovi). Najduhovitiji takmičari učestvovali su u pokretanju i radu radionica stand-up komedije, a mnogi od njih već nastupaju na festivalima, u pozorištima i klubovima širom Srbije i regiona.
Ljubitelji originalnog humora imaće priliku da se, pored stand up-a, upoznaju sa još jednom inovativnom formom komedije u izvođenju gostujuće trupe IKKI iz Novog Sada. Njihov nastup zasniva se na interakciji sa publikom i glumačkim i stilskim vežbama, organizovanim u niz igara po uzoru na američki šou program: Whose Line Is It Anayway?
O stand up-u se u poslednje vreme u Srbiji dosta priča. Kao to je ono kad ustaneš, uzmeš mikrofon i pričaš nešto smešno. Da je tako, onda bismo svaki prežvakani vic ili glupost koju neko odvali pod ozvučenjem nazvali stand up-om Narod je sklon da svakoga ko ume da zasmeje nazove komičarem, otud insistiramo na teškoj stranoj reči stand uper. Nije on samo mašina za viceve, glumac lakih komada ili zabavljač već Onaj koji ustaje (to stand up) i ironično progovara o društvu, politici i tabuima ne štedeći ni sebe ni publiku. Komičar je sam svoj majstor istovremeno pisac, reditelj i izvođač. Tekst proističe iz ličnog iskustva i pogleda na svet.
Polako, ali sigurno Srbija dobija scenu stand up komedije. Glavna pokretačka snaga je organizacija Standup.rs. Kao klub komedije osnovan je pre dve godine, a sve sa ciljem da u pozorište i klubove, na mala pa na velika vrata uvede originalan humor. Standup.rs organizuje gostovanja kvalitetnih komičara iz eks ju regiona i Velike Britanije, ali i pomaže mladim talentima u Srbiji da pronađu autentičan izraz u komediji i predstave se publici.
