Održana tribina " GLOBALIZACIJA, mesto i uloga Srbije " U prostorijama LOGOS-a u Pirotu je 20.11.2006. god. u 19 h održana prva tribina za mlade i nezaposlene iz Pirotskog okruga o GLOBALIZACIJA i mestu Srbije. Tribini je prisustvovalo 11 mladih iz Pirotskog okruga. Predavač je bio Dragan Nikolić, prof. Ekonomske škole iz Pirota. Cilj tribine je da se mladi upoznaju sa terminim i procesom GLOBALIZACIJE i sa onim šta ovaj proces predstavlja.. Na tribini je citiran veliki broj definicija i pristupa u pokušaju da se najbliže objasni osnova GLOBALIZACIJAE. Dominantna miso tribine je Da li Srbija može da se odupre procesu GLOBALIZACIJE, a da očuva svoje nacionalne interese? Koliko je ulazak u EU jedan od elemenata procesa GLOBALIZACIJE...? Učesnici tribine su imali brojna pitanja i razmišljanja. Tribine na ovu temu će biti realizovane i u narednom periodu, uključujući i učešće eminentnih gostiju i stručnjaka iz ove oblasti. TEORETSKI DEO Šta je Globalizacija? u pogledu shvatanja globalizacije, postoje tri glavna opšta pravca mišljenja, u okviru kojih je moguće razlikovati mnoštvo podvarijanti Prvom pravcu pripadaju autori koji smatraju da je pojam globalizacije mit, odnosno ideološka maska kojom se prikrivaju stvarni procesi transformacije svetskog kapitalističkog sistema. U tom smislu, vredi istaći gledište Imanuela Volersteina (Immanuel Walerstein) koji tvrdi da je diskurs (globalizacije) u stvari ogromno nerazumevanje savremene realnosti - obmana koja nam je nametnuta od strane moćnih grupa.. (Wallernstein, 1999:1) Diskurs globalizacije, po njegovom mišljenju, vodi ignorisanju stvarnih pitanja i pogrešnom razumevanju stvarne krize u kojoj se svet danas nalazi. Toj grupi autora pripadaju svi oni koji iz različitih razloga globalizaciju smatraju mitom. Među njima, posebnu grupu predstavljaju autori tradicionalne škole međunarodnih odnosa koji insisitraju na značaju nacionalne države kao ključnog aktera međunarodnih odnosa. Za njih u najboljem slučaju globalizacija znači internacionalizaciju. Pored njih, toj grupi pripadaju i autori koji dokazuju da globalizacija nije fenomen bez presedana, jer je sličnih integracija svetske ekonomije bilo i u prethodnim vremenima, a kao najčešći primer se navodi period s kraja XIX i početka XX veka. Za sve njih se u literaturi iskristalisao termin skeptici Drugi pravac, čine autori koji naglašavaju širinu, dubinu i intenzitet promena koje su se u skorašnje vreme dogodile u svim oblastima društvenog života. S obzirom da su te promene obuhvataile čitav svet, oni taj set promena nazivaju globalizacija, a njih nazivaju hiperglobalistima. Razlike koje postoje među njima odnose se kako na različite teorijske pravce, tako i na različite metodološke pristupe, a u izvesnom smislu ne treba minimizirati ni značaj ideoloških razlika. Osnovna razlika je ona koja bi se mogla izraziti u terminima pozitivni i negativni hiperglobalisti. (Castels, 2000). T reći pravac, koji je u teorijskom smislu najrazuđeniji, čine autori koje, uz sve razlike, povezuje činjenica da prihataju pojam globalizacije kao koncept kojim se najbolje mogu opisati globalni odnosi i procesi s kraja XX i početka XXI veka. Oni insistiraju na poimanju globalizacije kao protivurečnog procesa. U prvi plan ističu tenzije koje postoje u savremenom svetu, koje ga kreiraju i koje ga čine nejasnim i neodređenim. Oni za razliku od skeptika prihvataju činjenicu globalizacije, ali za razliku od hiperglobalista ne smatraju da je globalizacija svršeno stanje i neprotivurečan, stabilan poredak. Globalizacija označava sve one procese pomoću kojih ljudi čitavog sveta bivaju inkorporirani u jedno svetsko društvo, odnosno globalno društvo. (Albrow) Globalizacija je nezaustavljiva (inexorable) integracija tržišta, nacionalnih država i tehnologija u do sada nezabeleženom stepenu, što je omogućilo (enabling) pojedincima, korporacijama i nacionalnim državama da svoje aktivnosti prošire (reach) kroz svet brže, dublje i jevtinije nego ikada do sada Globalizacija znači širenje free market kapitalizama na gotovo svaku zemlju u svetu. (Friedman, Thomas) Globalizacija je društveni proces u kome geografska ograničenja (constraints) društvenih i kulturnih aktivnosti (arrangements) gube značaj i u kome ljudi postaju sve više svesni da ona gube na značaju. (Waters). Globalizacija je povezana sa krizom tertorijalne nacionalne države, zato što je nacionalna država suviše mala da bi rešila velike životne probleme i suviše velika da bi rešila male životne probleme. (Bell). Globalizacija je ono što smo mi u Trećem svetu vekovima nazivali kolonizacija. (Khor) Diskurs (globalizacije) je u stvari ogromno nerazumevanje savremene realnosti - obmana koja nam je nametnuta od strane moćnih grupa. (Wallernstein). Globalizacija znači globalno umrežavanje kojim se kroz uzajamnu zavisnost povezuju prethodno izolovane zajednice na planeti u celinu, odnosno u jedan svet (Richter). Globalizacija znači da je svet postao globalni supermarket u kome su ideje i prozvodi postali dostupni svuda u isto vreme. (Kanter). Kada počinje globalizacija? 1. Globalizacija započinje samim razvojem ljudske civilizacije 2. Globalizacija se razvija uporedo sa modernizacijom 3. Globalizacija se razvija uporedo sa kapitalizmom 4. Počinje 70 - ih, odnosno 80 - ih godina XX veka, pojavom neolibirealizma, odnosno tačerizma i reganizama 5. Počinje 90 - ih godina XX veka, nakon rušenja Berlinskog zida. A ntiglobalizacijski pokreti Antiglobalizacijski protesti počeli su da skreću pažnju javnosti 1995 godine, ali tek od 1999 godine postali su ozbiljni masovni skupovi koji su ponekad završavali neredima. Najznačani protesti te vrste dogodili su se: u Sijetlu u vreme zasedanja svetske trgovinske organizacije (WTO) 29.11 - 3.12 1999; Ne manje značajni bili su protesti u Kelnu u Nemačkoj, poznat kao J18, koji je naziv dobio po datumu održavanja - 18 junu 1999 godine u vreme održavanja samita G8; Iste godine je i u Londonu došlo do nereda u kojima je učestvovalo oko 2000 ljudi, a 42 je povređeno. Poslednji skup takve vrste dogodio se u Đenovi avgusta 2001 godine kada je jedno lice poginulo u neredima koji su izbili u toku održavanja protesta. Globalizacija i budućnost nacionalne države Savremena rasprava o uticaju globalizacije na slabljenje nacionalne države u velikoj meri je provocirana radovima Keniči Omae (Kenichi Ohmae) i Susan Strendž (Susan Strange) čija bi se pozicija najsažetije mogla izraziti u stavu da globalizacija, odnosno činioci koji je čine nezadrživim procesom vode nestanku ili bar značajnom slabljenju sistema nacionalnih država u međunarodnoj politici. Osnovni razlog za to nalazi se u tvrdnji da je suverenitet nacionalnih država potkopan pojavom i jačanjem supra-nacionalnih entiteta koji su novijeg datuma kao i neizbežnošću nestanka ekonomskih granica pod uticajem četiri činilaca, tkz. četiri I: investicija, industije (u stvari multinacionalnih kompanija), informacionih tehnologija i individualnih potreba... Globalizacija i lokalna vlast Po mišljenju mnogih autora, jedno od bitnih obeležja savremenog procesa globalizacije je porast koncentracije ekonomske moći privatnog kapitala na svim nivoima (lokalni, regionalni, nacionalni, internacionalni) i posledično, opadanje nivoa javne kontrole nad ekonomskim aktivnostima. Ove promene omogućio je kvalitativni skok u informacionoj i transportnoj tehnologiji koja od 1970 - ih godina povećava stepen internacionalizacije proizvodnje i menja njene sektorske karakteristike produkujući ekonomske i šire društvene nejednakosti izmedju tradicionalnih industrijskih i deindustrijalizovanih područja, gradova, regiona, država. Na nivou posmatranja lokalne vlasti, a posebno gradova, povećana mobilnost kapitala i proces globalizacije imaju višestruke posledice. Odnos globalnog i lokalnog sa stanovišta moći je asimetričan, a uloga lokalnog nivoa je u značajnoj meri svedena na reaktivnu. Mnogi auturi ističu paradoksalnost promena u poziciji lokalne vlasti. S jedne strane, na delu je konstituisanje mega metropolitenskih regiona bez imena, kulture i institucija koje slabi efikasnost upravljanja i participacije gradjana. S druge strane, u eri globalizacije lokalna vlast se pojavljuje kao fleksibilni institucionalni faktor sposoban da reaguje na globalne trendove brže i efikasnije od mehanizama nacionalne države. U ovom pogledu relevantani su resursi kojima na direktan (javno vlasništvo) ili indirektan (poreski mehanizmi i sl.) način gazduje lokalna vlast, jer zemljište i nekretnine predstavljaju značajan segment nacionalnog bogatstva i u eri povećane mobilnosti kapitala. Globalizacija i održivi razvoj Definicija održivog razvoja zahteva razlučivanje ekonomskog rasta i društvenog razvoja u njegovoj ekonomskoj, socijalnoj, ekološkoj, kulturnoj dimenziji. Oba pojma u sebi sadrže širok spektar socijalnih interesa i konfliktnih procesa usled čega ostvarivost održivog razvoja zavisi od široke participacije u donošenju odluka. Bitan je razvoj svesti da smanjivanje siromaštva i drugih socijanih rizika nije apriori povezano sa strategijom neograničenog ekonomskog rasta te da se rešenja za neko bolje društvo nalaze u prepoznavanju društvenih uzroka i društvenih posledica ljudske aktivnosti. Siromaštvo ne može biti savladano sveukupnim ekonomskim rastom iz dva razloga. Prvi, najčešće navodjen u razvijenim zemljama, odnosi se na činjenicu da pojam rasta postaje u sve većoj meri neekonomska dimenzija budući da se troškovi rasta izjednačavaju sa njegovom dobiti. Drugi razlog odnosi se na relativnost siromaštva, pri čijoj proceni ideologija rasta nema nikakvog značaja. Ovaj razlog bitan je ne samo u nacionalnim već i u internacionalnim okvirima. Definicija održivog razvoja podrazumeva ne samo neposrednu socijalnu održivost odnosno pretpostavku da je moguć i potreban odredjeni oblik preraspodele društvenog bogatstva (u lokalnim, nacionalnim i globalnim okvirima) već i indirektnu socijalnu održivost odnosno svest o ograničenosti resursa i brigu o budućim generacijama (takodje, u lokalnim, nacionalnim i globalnim okvirima). Ciljevi kratkoročnog ekonomskog rasta sukobljavaju se sa dugoročnim ciljevima održivog razvoja, pri čemu se često nameće argumentacija da je politički naivno savetovati današnje generacije da gubitak posla, smanjenje dohotka itd., jesu neophodne žrtve za dobrobit budućih generacija. Većina globalnih procesa radi u korist povećanja razlika razvijenog i nerazvijenog sveta, što je suprotno idejama održivog razvoja. Ekološki problemi su prevashodno nastali u razvijenim zemljama, koje su, da bi ih predupredile, razvile taktiku preobražaja nerazvijenog sveta po principima sopstvenog iskustva. Proces ekonomske globalizacije omogućio im je izmeštanje prljavih tehnologija odnosno ekoloških problema, kako bi se smanjila njihova gustina na vlastitoj teritoriji. Problemi sa ozonskim omotačem svakako su dobra ilsutracija kratkoročnih efekata ove strategije. Takodje, pokazuje se da je odredjeni stepen ekonomskog i demokratskog razvoja neophodan da bi politika održivog razvoja mogla imati uporište. Čak i u razvijenim zemljama političke opcije koje nalažu usporavanje ekonomskog rasta retko su pobedničke na nacionalnom nivou dok je na lokalnom to sve češće slučaj. Medjutim, i takve opcije pretpostavljaju da je ekonomski rast neophodan za očuvanje dostignutog standarda života u lokalnoj zajednici, ali i da on ne mora nužno da se odvija u njenim okvirima. Time se zapravo pokazuje odsustvo globalne odgovornosti u pogledu održivog razvoja, kao i činjenica da se takva strategija može operacionalizovati samo u svetu bogatih i na račun drugih, bar za izvestan period i u odredjenoj meri. Globalno civilno društvo U eri globalizacije veza države i njenih gradjana nepovratno je promenjena i oslabljena. Proces globalizacije nameće specifične zahteve ponekad i protivrečne normama definisanim u nacionalnim okvirima a rešenje se traži u supra-nacionalnim institucijama. Takodje, problematizuje se i činjenica da su globalna finansijska tržišta preuzela značajan deo vlasti / moći, koja se istorijski povezuje sa nacionalnom državom. Ima autora koji, čak, smatraju da je to odraz demokratizacije jer finasijska tržišta izražavaju odluke i mišljenje miliona investitora iz raznih delova sveta. Drastični porast transnacionalnih migracija učinio je anahronom i pretpostavku da su svi koji se nalaze na teritoriji jedne države njeni gradjani....................... Izvor: Centar za studije globalizacije - Pro et contra.
