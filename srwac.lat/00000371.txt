Skola jezika Novi Zeland
Sa svetskom reputacijom kao zemlja čistog, zelenog okruženja, omamljujuće prirodne lepote i prijateljski nastrojenih ljudi, Novi Zeland će sigurno opravdati sva vaša očekivanja. To je ostrvska država u jugozapadnom delu Tihog okeana. Sastoji se od dva velika ostrva Severnog i Južnog kao i većeg broja manjih ostrva. Zvanično ime države na maorskom je Aotearoa, što se često prevodi kao Zemlja dugog belog oblaka. Poluostrvo Koromandel Nalazi se samo dva i po sata od Okland Sitija i sa svojim šumama, zlatnim plažama i dugom razuđenom obalom, zaista je jedna od najlepših oblasti Novog Zelanda. Whitianga, je popularna destinacija za odmor sa velikim brojem domaćih i inostranih turista. Ima odličan izbor restorana, barova i kafića. Lokalni stanovnici uživaju opušten stil života koji često uključuje takve aktivnosti na okeanu kao što su: pecanje, surfovanje i plovidba. Studenti su često iznenađeni i oduševljeni neformalnim i prijateljskim odnosima u njihovim porodicama. Opuštanje na plaži, posmatranje noćnog neba, istraživanje flore, faune kao i obala samo su deo uživanja turista u ovom šarmantnom gradiću. Program aktivnosti napravljen je za svako popodne i nudi studentima nove izazove. Razne aktivnosti ponuđene u kombinaciji sa jedinstvenom lokacijom ovu škola toliko razlikuju od bilo koje druge skole engleskog jezika na Novom Zelandu. Moći ćete posetiti divne morske i ruralne lokalitete kojima drugi posetioci poluostrva nemaju pristup. Od avanturističkih aktivnosti poput surfovanja, team - building kurseva, ribolova, kajakinga, do onih više ležernih kao što su sunčanje i šetnja, rezbarenje kostiju, obrada keramike, možete ispuniti svaki trenutak svog slobodnog vremena.
Coromandel Outdoor Language Centre
COLC je osnovan 1988. od strane Maurice Kirbi sa ciljem pružanja visokog standarda nastave engleskog jezika u ambijentu koji je veoma specifičan i može da ponudi zaista jedinstveno iskustvo Novog Zelanda. Škola se nalazi u renoviranoj staroj vili pored Kauri Whitianga luke i samo nekoliko minuta hoda od centra grada.Originalni deo zgrade predstavja ostatak jedne od najstarijih kuća u gradu i okružen je prelepim travnjacima koji su na raspolaganju za igru i rekreaciju studenata.
Kursevi: 1. Opšti kurs: Ovo je najpopularniji kurs koji podrazumeva kombinovanje jutarnje nastave sa dodatnim časovima popodne. Na ovim ćasovima studenti uče kako da koriste engleski u realnim situacijama i često se organozuje odlazak u grad da bi se studenti sastali i razgovaraju sa lokalnim stanovništvom na različitim lokacijama. Studenti imaju slobodno vreme petkom popodne. 2. Pripremni kursevi za polaganje ispita: Za one studente koji žele da polažu ispite, jutrarnje lekcije Praćenje su intenzivnom dvočasovnom pripremom ispita po popodne. 3. Časovi sa aktivnostima: Ovaj jedinstven i popularan kurs kombinuje jutarnje časove i aktivnosti u prirodi u popodnevnim časovima. 4. Engleski plus 3: Ovaj kurs kombinuje jutarnje časove sa 3 popodnevne aktivnosti (utorak, sreda i petak).
Smeštaj
Porodični smeštaj preporučuje se jer se smatra veoma važnim delom programa. Porodice domaćina osećaju da su deo škole i uživaju tu privilegiju da učenici koji dolaze iz različitih kulturnih sredina ostanu sa njima I tako se međusobno upoznaju i obogate svoje iskustvo. Studentski smeštaj - Studenti takođe mogu biti smešteni u internacionalnim studentskim domovima, samo 5 minuta hoda od škole, gde će imati udobne sobe i gde će deliti dobro opremljenu kuhinju sa ostalim polaznicima. Ovo je prijatna opcija za studente koji ne žele da budu smešteni u porodici.
