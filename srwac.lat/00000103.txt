Dobro došli na AGROPROFIL Pravilnik o uslovima korišćenja sajta i usluga sajta Agroprofil.rs Član 1. Šta obuhvata sajt Agroprofil? Sajt Agroprofil.rs (u daljem tekstu Agroprofil) obuhvata tržište poljoprivrednih i prehrambenih proizvoda u Srbiji i predstavlja kako pravna, tako i fizička lica (u daljem tekstu korisnik tj. korisnici). Pravna lica ili biznis korisnici sajta, predstavljaju sopstveno preduzeće, firmu ili posao, tako što kreiraju profil svog preduzeća sa svim njegovim pratećim elementima i koriste pun potencijal sajta, dok fizička lica ili obični korisnici imaju mogućnost da izlažu proizvode u Agroprodavnici i koriste Agroforume. Član 2. Korisnici Biznis korisnici kreiraju svoj profil na način da prvo kontaktiraju i obaveste menadžment sajta Agroprofil (na email: info@agroprofil.rs ili broj telefona 063 592 408) o svojoj nameri, potom potpisuju ugovor o aktivaciji profila i nakon regulisanja godišnje naknade za korišćenje sajta (ili ostalih usluga iz ugovora tj. aneksa ugovora), dobijaju pristup potpunom biznis potencijalu profila. Obični korisnici mogu da kreiraju profil u bilo kom periodu, tako što se prvo registruju, unesu tačne podatke koji su zahtevani u formi i potom potvrde registraciju klikom na link koji će im biti poslat na e-mail adresu, koju su prijavili prilikom registracije. Član 3. Prodaja proizvoda i usluga biznis korisnika, profilisanih u kategorijama i običnih korisnika u Agroprodavnici Biznis korisnici, koji su profilisali sopstveno preduzeće, firmu ili posao, imaju pravo da nude svoje proizvode na svojim profilima, koriste mogućnosti promocija, sniženja i ostalih akcija koje su pripremili za posetioce sajta. Obični korisnici, koji su se prethodno registrovali, mogu da izlože svoje proizvode u Agroprodavnici i ponude ih posetiocima sajta u periodu i dužini trajanja koju sami odrede. Član 4. Pravo odobravanja Menadžment sajta Agroprofil ima ekskluzivno pravo da odobri ili odbije zahtev za registraciju, članstvo ili upotrebu usluga u svakom smislu, bez obzira da li je reč o fizičkom ili pravnom licu. Član 5. Neprenosivost članstva Članstvo se odnosi samo na jedno pravno lice ili samo na jedno fizičko lice i ne može se preneti na bilo koje drugo lice. Član 6. Podaci korisnika Podaci koji se dostavljaju prilikom registracije moraju biti potpuni i uvek tačni, a naročito moraju sadržati sledeće: puno ime i prezime, adresu i poštanski broj trenutnog prebivališta ili sedišta, broj telefona, važeću e-mail adresu i ostale zahtevane podatke. Ukoliko menadžment Agroprofila promeni odluku i zatraži još informacija od korisnika, korisnik je u obavezi da ažurira svoje podatke bez odlaganja u svom profilu, sa ciljem da podaci na osnovu kojih se zasniva članstvo korisnika budu u svakom trenutku potpuni i tačni. Korisničko ime koje je korisnik izabrao ne sme da bude nepristojno ili uvredljivo na bilo koji način. Korisničko ime takođe ne sme da sadrži referencu na e-mail, telefon ili internet adresu, niti je dozvoljena upotreba korisničkog imena kojim se krši neko pravo trećeg lica. Član 7. Otkazivanje članstva Menadžment sajta Agroprofil u svakom momentu može da otkaže članstvo bilo kom korisniku. Član 8. Smetnje Ukoliko članovi zloupotrebljavaju dobre namere sajta Agroprofil i ometaju, blokiraju, prekrivaju ili preplavljuju sadržaj sajta, biće sankcionisani i isključeni iz daljeg učestvovanja na sajtu. Član 9. Intelektualna svojina trećih lica Svi korisnici sajta imaju pravo da objavljuju slike i ostali medijski sadržaj na sajtu, međutim ni u jednom slučaju se ne smeju prekršiti prava intelektualne svojine trećih lica. Korisnici smeju da objavljuju samo one slike i medijske sadržaje, koje su sami napravili ili imaju dozvolu od vlasnika odnosno trećeg lica za njihovo korišćenje, a koju su u obavezi da pokažu ukoliko to od njih bude zahtevano. U slučaju kršenja ovog člana, svu pravnu odgovornost snosi korisnik koji je takav sadržaj zloupotrebio i koji će takođe obeštetiti i odbraniti sajt Agroprofil, ukoliko se pojave zahtevi od strane trećih lica nastali kršenjem ovog člana. Član 10. Lična prava trećih lica Objavljivanjem tekstova, slika i ostalog medijskog sadržaja na sajtu Agroprofil, korisnik ne sme prekršiti lična prava trećih lica i objavljivati medijski sadržaj na uvredljiv, nepristojan niti bilo kakav ponižavajući način, ne sme povrediti nečiju čast, ime niti dostojanstvo, štetiti reputaciji na bilo koji način i slično. U slučaju kršenja ovog člana, svu pravnu odgovornost snosi korisnik koji je takav sadržaj zloupotrebio i koji će takođe obeštetiti i odbraniti sajt Agroprofil, ukoliko se pojave zahtevi od strane trećih lica nastali kršenjem ovog člana. Član 11. Zabrana reklamiranja i postavljanja linkova u Agroprodavnici i na Agroforumima Obični korisnici (i biznis korisnici, kojima to nije posebno dozvoljeno) koji koriste Agroprodavnicu i Agroforume, ne smeju da reklamiraju bilo koje pravno lice, niti njihovi tekstovi, slike i ostali medijski sadržaj ne smeju da ukazuju na reklamiranje pravnih lica kroz status običnih korisnika. Takođe, postavljanje linkova (URL) i internet adresa u Agroprodavnici i Agroforumima je zabranjeno i ovakvi oblici ponašanja će biti sankcionisani. Član 12. Pravila Agroforuma Sve teme i komentari, prethodo idu na proveru i odobravanje od strane administratora. Naslovi, sadržaj i rečenice moraju da budu jasni. Velika slova nisu dozvoljena, jer se smatra da je u pitanju povišen ton i takve reči ili rečenice će biti uklonjeni. Ne smeju se postavljati reklame, linkovi, internet adrese, e-mailovi, adrese, brjevi telefona i takvi komentari će odmah biti uklonjeni od strane administratora. Pritužbe nisu dozvoljene, a ukoliko bilo ko želi da prijavi nepravilnosti, neka to uradi tako što će pritužbu poslati na e-mail: admin@agroprofil.rs Sva prava zadržava administrator, koji odlučuje da li će nekog korisnika opomenuti, ukinuti njegove komentare ili mu zabraniti dalji pristup sajtu. Član 13. Priroda proizvoda i usluga Ukoliko se na sajtu pojave proizvodi ili usluge, čija ponuda, kupovina, prodaja, davanje ili korišćenje mogu predstavljati kršenje zakonskih ili drugih propisa, biće uklonjeni sa sajta i u zavisnosti od situacije će korisnici biti ili opomenuti ili će im se ukinuti dalji pristup sajtu. Član 14. Objavljen sadržaj, ponude i kategorije Menadžment sajta Agroprofil ima i zadržava potpuno pravo da izbriše ponude, tekst, slike i sav ostali medijski sadržaj ili izmeni kategoriju u bilo kom trenutku, bez daljeg ispitivanja i bez obrazloženja. Ovo se posebno odnosi na pogrešno smeštenu tržišnu kategoriju, neozbiljne ponude, slike, tekst ili ostali medijski sadržaj, koji ugrožava ili može ugroziti prava trećih lica, reputaciju i ozbiljnost sajta. Član 15. Obaveze prodavca ili korisnika Prodavac ili korisnik koji nudi svoje proizvode i usluge sme nuditi samo one proizvode, koji su u njegovoj isključivoj svojini, isključivoj i nesmetanoj državini i bez tereta. Prodavac je obavezan da obezbedi istinite informacije o ponuđenom proizvodu ili usluzi da pruži potpune informacije o isplati i isporuci. U slučaju pritužbi od strane kupaca, proizvodi prodavca će biti preispitani i ukoliko ugrožava bezbednost i reputaciju sajta, takvom prodavcu će biti zabranjen pristup sajtu. Svi znani nedostaci u vezi proizvoda ili usluge moraju se navesti, a ovo se posebno odnosi na polovne proizvode ili proizvode sa oštećenom ambalažom tj. pakovanjem. Prodavac je obavezan da predstavi svoj proizvod ili uslugu u odgovarajućoj kategoriji na sajtu. Zabranjeno je istovremeno listiranje više istovetnih ili sličnih proizvoda ili usluga u istoj ili u više različitih kategorija. Član 16. Zaštita podataka Svi podaci (lični, podaci u upotrebi poput imena, lozinke, IP adrese i ostali nenavedeni) koje korisnici unesu prilikom registracije su zaštićeni od bilo kakvih svesnih zloupotreba. Član 17. Ograničenje odgovornosti Agroprofil sajt služi za povezivanje pravnih lica sa pravnim i fizičkim licima i fizičkih sa fizičkim i pravnim licima, te zbog širine dostupnosti informacija, Agroprofil nije odgovoran niti za direktnu, niti indirektnu štetu, kao ni izbubljenu dobit ili slično. Agroprofil nije odgovoran za eventualnu nedostupnost stranice, tehničke probleme, niti delimično ili potpuno nefunkcionisanje iste. Agroprofil nije odgovoran za sadržaj, tekst, slike i ostali medijski materijal, koji objavljuju bilo biznis, bilo obični korisnici. Agroprofil nije odgovoran za štetu prouzrokovanu prema trećim licima ili korisnicima od strane korisnika ili trećih lica. Korisnici i treća lica se obavezuju da će obeštetiti sajt Agroprofil i odbraniti ga u slučaju bilo kakvih zahteva ostalih korisnika ili trećih lica, kršenja bilo čijih prava ili usled upotrebe sajta na neki drugi način. Član 18. Merodavno pravo i nadležnost Na sve sporove između bivšeg ili sadašnjeg korisnika, a u vezi sa pravilnikom ili drugim obavezujućim elementima iz pravilnika, primenjivaće se zakoni Republike Srbije. Nadležni sud je Privredni sud u Subotici ili ako nije moguće uspostaviti nadležnost Privrednog suda u Subotici, to će biti opštinski sud prema mestu sedišta. Član 19. Odgovornost i prihvatanje pravilnikma i propisanih uslova Prilikom svake registracije novog korisnika, bez obzira da li je reč o biznis ili običnom korisniku, korisniku će biti predočen ovaj Pravilnik i samim prihvatanjem registracije, svaki korisnik prihvata propisane uslove i na taj način stavlja do znanja da je upoznat sa navedenim članovima i preuzima potpunu pravnu i svaku drugu odgovornost za nepoštovanje ili kršenje istih. Agroprofil.rs sajt predstavlja preduzeće Biznis Profil doo iz Subotice. Subotica, 24.03.2011.
