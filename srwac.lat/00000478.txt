Zima može da nam iscrpi energiju, hladan vazduh isušuje kožu, a tmurno vreme može negativno da utiče na raspoloženje. Kako biste smanjili negativan efekat zime na psihičko i fizičko zdravlje, uzimajte supstance koje će vam tokom zime sigurno dobro doći.
Glukozamin i hondroitin
Bol u zglobovima tokom zime može biti još intenzivniji. Glukozamin i hondroitin će ublažiti bol u zglobovima. Ovi vitamini imaju protivupalno delovanje i pospešuju funkciju i pokretljivost zglobova.
Vitamin C
On ima antioksidaciono delovanje, zbog čega će vaš imunitet postati jači. Vitamin C je važan za prevenciju gripa i prehlade. Još jedna pozitivna strana ovog vitamina je ta da jača kosti. Možete ga uzimati u obliku suplemenata ili ipak povećajte unos citrusnog voća (limun, pomorandža).
Vitamin D
Sunce je najveći izvor vitamina D. On reguliše raspoloženje i sprečava nastanak depresije. S obzirom da jako malo namirnica u sebi prirodno sadrži vitamin D, trebali biste svakako uzimati suplemente tokom zime.
Kalcijum
Vitamin D ne može biti apsorbovan bez dovoljnog nivoa kalcijuma u telu. Iz tog razloga je od izuzetne važnosti da unosite dovoljno kalcijuma. Odličan izbor su mleko i mlečni proizvodi.
Vitamin E
Takođe ima antioksidaciono delovanje i čuva zdravlje kože. Redovno uzimanje vitamina E pomoći će koži da oslobađa prirodna ulja, a to je naročito važno tokom zime. Jedite namirnice bogate vitaminom E ili ipak koristite losion ili kreme obogaćene vitaminom E.
Vitamin B2 (riboflavin)
Ovaj vitamin se nalazi u svim ćelijama našeg organizma. On je važan deo svih metaboličkih procesa tela. Omogućava da telo radi nesmetano i štiti od gripa i prehlade.
Cink
Ovaj mineral će ojačati imunološki sistem. Takođe može ubrzati oporavak od gripa i prehlade. Naučnici su dokazali da većini osoba sa oslabljenim imunitetom nedostaje cink.
