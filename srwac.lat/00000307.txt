4. ROĐENDAN ŠKOLSKOG VEB-SAJTA 13.03.2013.
Na ovaj dan naš veb-sajt slavi četvrti rođendan. Pre četiri godine na ovaj dan smo počeli da prikazujemo školski život na našem sajtu u novom izdanju, izgledu i tehničkom pozadinom.
Prvi put naša škola se pojavila daleke 2004. godine na internetu. Prva verzija je bila statična i posetiocima je samo prikazala osnovne informacije. Imali smo siromašnu grafiku i jednostavan sastav. U to vreme besplatno su se čuvale i reklamirale slike ka svetu. Prvi pokušaji su praćeni oskudnim periodom kada smo tražili odgovarajuću tehničku pozadinu, metode i kolege.
Marta 2009. godine je došao taj trenutak kada sa ponovljenim izgledom i pozadinom i pomoću motivisanih kolega ponovo smo se našli na svetskoj mreži. Glavni princip svega nam je bio da sa svakidašnjim informacijama prikažemo što kompletniju sliku uspešnog posla koji se odvija u našoj školi. Tako se razvio aktualan deo gde sumiramo i prikazujemo događaje pomoću fotografija i u skorije vreme i pomoću videa. Za učenike možda najprivlačniji deo je galerija gde prikazujemo slike o postojećim događajima. Imamo poseban deo gde se mogu videti naši đaci i zaposleni. Glavno mesto zauzima pozdrav direktora, prošlost, sadašnjost i budućnost naše škole.
Putem glasanja takođe dobijamo puno informacija. Pružamo mogućnost da posetioci mogu da iskažu svoje mišljenje vezano za sajt i društveni život škole. Vodimo sistematičan vremenski pregled posetioca našeg sajta. Na osnovu podataka ponosno možemo reći da naš sajt je sve posećeniji prethodnih meseca. Prikazan grafikon pokazuje od početka do poslednjeg celog meseca broj posetioca. Radosno primećujemo pozitivan rast, posebno od druge polovine 2012. godine. Onda smo povezali naš sajt sa jednim od najrasprostranjenijem društvenim sajtom facebook-om. Od 2012 / 2013. školske godine posetioci (od kojih je najveći deo fejsbuk obožavalaca) takođe mogu pratiti događaje koji se odvijaju u našoj školi. Dosadašnji broj posetilaca je više od 180000. Dnevno nas otprilike poseti oko 1000 ljudi. Ovo nam je u znak zahvalnosti jer pružamo raznovrsne informacijeo vezane za razne teme i oblasti. Pored toga i zaposleni u školi često koriste sajt škole jer ovde postoji forum gde se mogu naći aktuelne obrazovne, vaspitne, samorazvojne oblasti i teme o kojima se dele mišljenja, dokumenti i iskustva.
Ponosno prikazujemo statističke rezultate na četvrti rođendan školskog sajta. Dosad više nego 800 obrazovnih i oko 200 drugih događaja, prezentacija, i elektronskih lekcija smo prikazali. Dosad smo prikazali našim dragim posetiocima 264 galerija sa 10000 fotografija, koje odgovaraju oko 2 GB podataka. Zadnji meseci nisu bili siromašni ni video zapisima. Imamo 550 videa na YouTube kanalu, koji su pogledani do sada 85344 puta preko 1050 sati. Puno puta su nas pitali: Kako? Odgovor je lak. Pomoću odlične organizacije i timskog rada. Da bi se svaki dan najnovije vesti i informacije mogle prikazati imamo odličan tim od 15 vrednih članova koji dnevno marljivo rade. Ovom prilikom ćemo i njih malo spomenuti.
Glavni koordinator tima je Oršolja Keler. U zavisnosti od njenog posla skoro sve informacije prvo stižu do nje. Organizacija tima u velikoj meri zavisi od nje. Pored toga tu je autor ili prevodilac skoro svih stručnih članaka. Na drugom mestu jako bitan član ovog timaje Marjan Maćaš koji je od početka član ovog tima. Još davne 2002. godine je on bio autor elektronskog letopisa i od onda svake godine savesno i sa svojim iskustvom pomaže timu. Pored toga skoro već svi znaju da je on, taj, koji među prvima izlaže o društvenim događajima, stručnim obukama i vaspitanju.
Sledi niz ostali članova bez posebne važnosti u nabrajanju. Predstavnici nižih razreda su učiteljice Sandra Pavkov i Aranka Galus Boljoš. Njihov zadatak je da prikažu literarne i likovne radove i bilo kakve važne događaje da bi to našlo mesta na elektronskom papiru. Naravno i one vredno i marljivo obavljaju svoj posao iz meseca u mesec.
Katalin Forgač je nastavnica istorije koja pomaže u svemu. Piše članke ili prevodi sa srpskog na mađarski jezik ili obrnuto i takođe je autor na srpskom jeziku serije Svetskih dana koja je nedavno krenula na našem sajtu. Ona je mlada, ambiciozna, vedra osoba i istaknuti član našeg tima.
Članci na srpskom jeziku moraju da odgovaraju striktno pravilima da bi došle na sajt škole i za to su zadužene dve mlade nastavnice Višnja Milošević i Aleksandra Cvetković, obe nastavnice srpskog jezika i književnosti. Pored stalne lektorske dužnosti nastavnice su mnogostručne i u raznim drugim oblastima i važni deo tima. Literarni radovi naših učenika, izveštavanja o raznim stručnim obukama i rubrika Mi pitamo je takođe vezana za njih dve. Njihova preciznost, savesnost, disciplina doprinosi u najboljoj meri kvalitetu veb-sajta škole.
Ovo se u istoj meri može reći i o nastavnicama mađarskog jezika i književnosti Barbari Šamu i Boglarki Ferenc. Na oba jezika nastavnici jezika su oni koji imaju najviše posla vezanog za razne aktivnosti. Pored toga one su te koje su zadužene i za uređivanje Školarca. Zahvaljujući njihovoj mladosti i ambicioznosti lako se suočavaju sa svakidašnjim zahtevima i obavezama.
U ovom poslu pomaže i nastavnica nemačkog jezika i književnosti Marika Boljoš. Pored lektorisanja i pisanja raznih članaka za njeno ime se vezuje i nemački kutak koji je još uvek u fazi izrade. Piše velikim entuzijazmom o vaspitanju i statističkim izveštajima. Njeno iskustvo doprinosi da tim ima i stariju reputaciju.
Nastavnica likovne kulture Marta Međeri je zaduženo i odgovorno lice za likovne radove učenika. Od nje dobijamo prelepe radove kojima se posle možemo diviti na sajtu naše škole. Crtež ambleme škole takođe je vezan za njeno ime.
Tehnički timski deo pomaže nastavnica hemije Andrea Sabo. Ona je zadužena da izabrane likovne radove digitalizuje, spremi i aplouduje na sajt škole. Naravno ako zatreba ona i pripomaže kod raznih članaka i autor je na mađarskom jeziku serije Svetskih dana koja je nedavno krenula na našem sajtu.
Zbog povećane potrebe od ove školske godine imamo još dva člana tima. To su nastavnica matematike Katalin Molnar i nastavnica engleskog jezika i književnosti Nela Kovač. Katalin Molnar pripomaže kod izveštavanja o raznim događajima. Ona je precizna i tačna i njen tempo rada i širok horizont umnogome pomaže rad tima.
Nela Kovač prvenstveno je zadužena za rad Učeničkog parlamenta čiji je koordinator. Ona piše zapisnike na srpskom i mađarskom jeziku posle svakog sastanka koji se održavaju mesečno. Pored toga piše ili prevodi dosta članaka i uređuje engleski kutak koji je još uvek u fazi izrade.
Osoba koja sav sadržaj postavlja pred posetioce na sajt škole nije niko drugi nego Atila Arpaš, nastavnik informatike u našoj školi. On je taj koji je pomogao da naš sajt stigne na svet. On je zadužen za tehničke detalje, organizator je rada, odgovoran za rokove i onaj koji nas opominje i naš dežurni podsetnik. On je taj kroz čije ruke informacije stižu na sajt škole i na fejsbuk takođe. Uređuje, piše, fotografiše, snima, programira i objavljuje. Najkraće-to mu je posao.
Na kraju, ali ne manje važna osoba koja je odgovorna za sve je naš direktor Ferenc Beretka. Zahvalni smo mu što je prepoznao i pomogao da naša škola ima ovu informacionu stradu i omogućio da imamo takav sajt u izradi i razvoju koja omogućuje svima, bivšim učenicima i onima koji su otišli iz našeg sela da imaju uvid u svakodnevni život škole i njenih đaka i zaposlenih.
Prethodne 4 godine nisu prošle bez problema. Međutim zajedničkom snagom, učenici, nastavnici i posetioci prevazišli su probleme i odgovaramo današnjim informacionim prohtevima i zahtevima. Dopustite nam da stanemo za trenutak i proslavimo ove četiri godine koje su za nama.
Sutra, međutim, život se nastavlja, o čemu ćemo Vas naravno informisati. Hvala
