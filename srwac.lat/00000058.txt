Destinacija London leži na obalama Temze, u jugoistočnoj Engleskoj. Svojom raznovrsnošću nudi nezaboravan boravak svakom gostu, bez obzira na godine starosti. Ovaj grad karakterišu sa jedne strane prepune ulice, šoping molovi, dobro poznat noćni život, a sa druge poznati parkovi, muzeji, galerije, ukomponovani kosmopolitskim duhom grada. 
Vreme u Londonu 
Danas 
24. jul 2013. 
25. jul 2013. 
Grmljavina 
17 / 29 
Delimično Oblačno 
16 / 27 
Moguća Kiša 
16 / 26 
O školi LSE škola je najstarija zvanično akreditovana škola u Britaniji, datira još iz 1912. godine. Škola je srednje veličine, dovoljno mala da brine o svakom klijentu i dovoljno velika da ima odlične uslove za rad. Škola se nalazi u veoma lepoj rezidencijalnoj četvrti, nedaleko od centra Londona. Namenjena je poslovnim korisnicima. U okviru škole se nalaze savremeno opremljene učionice, restoran, internet cafe ali je i bežični internet dostupan u celoj zgradi. 
Kursevi Nastava se odvija u periodu od 8:30 do 17:30 h. Kursevi su organizovani u obimu 25 ili 30 časova nedeljno. Časovi traju 60 minuta. Kursevi počinju svakog ponedeljka, a za konkretne oblasti postoje određeni datumi započinjanja kursa u toku godine. Na početku se vrši testiranje na osnovu koga se polaznici svrstavaju u adekvatnu grupu. Postoji 9 različitih nivoa znanja. 
Poslovni engleski (CEE Communicating Effectively i English) se održava u periodu od 9 - 12:30 h i 13:45 - 16 h. Maksimalan broj polaznika u grupi je 8. Minimum starosti polaznika je 23 godine. Internacionalni biznis (IBC International Business Communication) se održava od 9 - 17 h. Maksimalan broj polaznika u grupi je 6. Minimum starosti polaznika je 25 godina. Isto važi i za specijalizovane kurseve u oblasti bankarstva, ljudskih resursa, prava, naftne industrije, javnog sektora. Poslovni kurs jezika za mlade, namenjen je kandidatima između 20 i 30 godina starosti. Održava se u periodu od 9:30 - 16 h, od ponedeljka do petka. Maksimalan broj polaznika u grupi je 10. 
Smeštaj Smeštaj je obezbeđen u porodicama, rezidencijama, hotelima i privatnim apartmanima. Porodice se nalaze blizu škole (pešačka distanca ili kraća vožnja prevozom). Smeštaj je kvalitetan, svaku porodicu redovno obilazi predstavnik škole. Postoje opcije porodica sa privatnim kupatilom i sa zajedničkim kupatilom. Sobe su jednokrevetne, opremljene stolom i stolicom za učenje, ormanom, peškirima i posteljinom, 90 % porodica ima bežični internet. Postoji dvadesetak rezidencija u koje škola smešta svoje polaznike kao i veliki izvor hotela i privatnih apartmana koji se mogu rezervisati na zahtev klijenta. 
Doplata za visoku sezonu od 1. jula do 25. avgusta iznosi 60 £ po nedelji boravka. 
Prilikom prijavljivanja plaća se depozit od 40 % od ukupne cene programa i 5000 dinara, a ostatak do najmanje 4 nedelje pre početka kursa. Plaćanje se vrši u dinarskoj protivvrednosti po prodajnom kursu Societe Generale banke na dan uplate. 
