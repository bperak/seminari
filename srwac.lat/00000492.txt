Nabavili ste računar na jedan od fleksibilnih načina plaćanja, sa Windows-om, i to vam je dovoljno za istraživačke pohode, u želji za novim aplikacijama. Pored igrica, koje ćete sasvim sigurno skinuti sa interneta, predlažemo da testirate i najnoviji Office paket, koji je zasnovan na cloud tehnologiji.
Office 365 predstavlja on line verziju Microsoft najznačajnijih proizvoda za komunikaciju i kolaboraciju i čine ga: Office 2010 Profesional Plus i cloud verzija proizvoda za kolaboraciju:
Exchange online, Sharepoint online and Lync online. Suština je da radite u programima koje poznajete i većinu od njih koristite godinama u poslovanju. To su, pre svega, Word, Excel, Outlook i PowerPoint. Outlook koga podržava Exchange online obezbeđuje alatke za upravljenje elektronskom poštom, kalendarom i kontatkima. Kratak pregled usluga koje dobijate kroz online aplikacije:
Office 365 namenjen je preduzećima svih veličina, jednostavan je za korišćenje i administraciju i omogućava znatne uštede u poslovanju. Zvuči lepo, da li je i u praksi tako?
Kombinovanjem sistema Office sa sistemom Office 365 iskoristićete sav potencijal Office 365 sistema kao najboljeg rešenja za produktivnost, saradnju i komunikaciju. Office 365 može da se koristi sa sistemom Office 2007 SP2 ili kasnijom verzijom za PC; Office 2008 ili kasnijom verzijom za Mac.
Najveće nedoumice i predrasude u korišćenju bilo kog online servisa vezane su za bezbednost podataka i transparentnost klijenata. Kao korisnik sistema Office 365 poverili ste korporaciji Microsoft zaštitu svojih podataka. Podaci Office 365 klijenata pripadaju klijentu. Klijenti mogu da uklone svoje podatke kad god to požele. Sve detalje o bezbednosti možete pronaći na Microsoft-ovom sajtu.
Office 365 vam omogućava da bezbedno završavate sa poslovima i da komunicirate u realnom vremenu praktično sa bilo kog mesta. Osnovni preduslov za pristup preko mobilnih uređaja je da je omogućen Wi-Fi, kao i dostupnost mreže operatera. Zavisnost nije dobra ni u jednom kontekstu, pa tako ni u ovom. Šta ako nešto od navedenog ne funkcioniše? Posmatrano iz ugla domaćeg korisnika, još uvek ima područja u kojima ni taj osnovni preduslov nije zadovoljen. Zar je to moguće??? Na žalost, praksa govori da jeste.
