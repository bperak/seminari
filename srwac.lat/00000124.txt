Praznični jelovnik 
Rolat od sira 
Gaudu spustiti u vruću vodu i ostaviti da omekša, zatim izvaditi iz vode, staviti na dasku za rad i razvući oklagijom u pravougaonu koru debljine prsta. Premazati filom, uviti rolat i ostaviti u frizideru da se stegne. Za fil: izdinstati na malo ulja sitno iseckan crni luk, šampinjone, začiniti origanom i začinom od povrća, skinuti sa vatre, umešati seckan topljeni sir i kuvana jaja. Pre služenja rolat iseći na komade i poređati na tacnu. 
Torta od pohovanih paprika 
Paprike ispohovati i ostaviti da se ocede i ohlade na kuhinjskom ubrusu. U dublji sud izmrviti sir, dodati kiselu pavlaku, 6 tvrdo kuvanih jaja iseckanih na kockice, 6 - 7 isečenih na kolutove kiselih krastavčića, 200 g šunke isečene na kockice i na kraju 200 g majoneza. Sve to polako izmešati pa ređati red paprike red fila i sve tako dok se ne utroši sav materijal. Tortu ukrasiti po želji. 
Oprati file od pilećih grudi, peći na zagejanom ulju u tiganju. Onda na tihoj vatri kuvati oko 20 minuta. Izvaditi meso, posoliti i pobiberiti. Kukuruz ostaviti da se ocedi, oljuštiti krastavac, oprati paradajz i očistiti. Krastavce iseći po dužini, a onda iseći na kriške. Iseći paradajz na četvrtine, oljuštiti crni luk i iseći ga na prstenove. Očistiti salatu, oprati, iseći i sve zajedno promešati u činiji. Oprati začinsko bilje i prosušiti. Vlašac iseći na rolnice, a peršun i bosiljak na trakice. Jogurt pomešati sa sirćetom, kiselom pavlakom i začinskim biljem. Salatu rasporediti na tanjire, preliv posuti preko. Meso iseći na kriške i servirati preko svega. Posuti parmezanom i po želji garnirati sa još malo prešuna i bosiljka. 
Mleso izlupati tučkom za meso, zatim usoliti i propržiti ih na ulju da porumene. Nakon toga ih poslagati u vatrostalnu posudu i preko sipati sok od paradajza, seckani beli luk i peršun. Pokriti šnicle folijom i staviti u renu da se peku na 220 stepeni oko 1 sat. Služiti ih tople sa testeninom ili krompir pireom. 
Esterhazi 
Umutiti belanca sa 200 g šećera, dodati mleven i prepečen lešnik, brašno, vanilu i cimet. Od ove mase ispeći 5 kora na temperaturi od 180 stepeni. Fil: mleko kuvati sa preostalih 200 g šećera, a u posebnoj posudi razmutiti žumanca i gustin sa malo mleka i sipati je u provrelo mleko. Mešati dok ne baci kljuc, pa ostaviti da se dobro ohladi.Dobro umutiti maslac, dodati ohlađeni fil, a zatim mleveni pečeni lešnik i premazivati korice. Poslednju koricu namazati džemom i preliti glazurom od šećera. 
