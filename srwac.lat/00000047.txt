Zlatar - Nova Varoš 
Grad Nova Varoš se nalazi u jugozapadnom delu Srbije, u Zlatiborskom okrugu, na sredini magistralnog puta Beograd - Bar, na nadmorskoj visini do 1000 m. Nad njom se izdiže planina Zlatar, dugačka 22 km i široka 12 km, sa najvišim vrhom od 1627 m. Sam grad je na 950 - 1050 m nmv. 
Planina Zlatar spada u celinu Starovlaško-raških planina, dužine 22 i širine 12 kilometara prostire se između reka Lima, Uvca, Mileševke i Bistrice. Najviši vrh je Golo brdo sa 1627 metara nadmorske visine. Guste šume, mirisne livade i proplanci, živopisna sela, umerena klima čine je jednom od najlepših planina u Srbiji i značajno turičkom regijom pogodnom za sve vrste turizma (seoski, sportsko-rekreativni, zdravstveno-lečilišni, izletnički, ekskurzivni, lovni i ribolovni). 
Zbog svojih prirodnih odlika i lekovitih svojstava vazduha (specifičnog ukrštanja tri vazdušne struje) Zlatar je 2006. godine uredbom vlade Srbije proglašen vazdušnom banjom. Na jednom od njegovih visova nalazi se i specijalna bolnica " Zavod za prevenciju, lečenje i rehabilitaciju kardio-vaskularnih oboljenja i arterijskog krvnog pritiska ". Pored srčanih bolesnika, ovde se leče i oboleli od anemije, hipertezije i bronhitisa. Njegove blage padine pružaju izvrsne uslove za zimske sportove. 
Gostima su u zimskom periodu na raspolaganju tri ski staze. Ski staza kod hotela Panorama od 800 metara sa ski liftom dužine 420 metara, staza " Briježđa " od 1000 metara sa žičarom četvorosedešnicom i dečija staza kod hotela " Centar ", uz mogućnost iznajmljivanja ski opreme i časova skijanja, a tokom leta trim staze, sportski tereni i dečije igralište. 
Deset kilometara od Nove Varoši na Zlataru se nalazi i specijalni rezervat prirode " Uvac ". Izgradnjom tri brane dolina reke Uvac je potopljena i formirana su tri jezera: Uvačko (Sjeničko), Zlatarsko (Kokin brod) i Radoinjsko. Uvačko jezero je dugačko oko 27 kilometara a duboko 108 metara. Na njemu se nalazi vidikovac " Molitva " sa kog je pogled na kanjon najlepši. U čistim vodama jezera ima 11 vrsta riba: klen, šaran, skobalj, potočna i jezerska pastrmka, mrena, mladica... 
Najveće atrakcije jezera su beloglavi supovi, menandri, pećine, kao i mogućnost splavarenja i vožnje brodom. Uvački pećinski sistem sa ukupnom dužinom od 6185 metara je jedan od najdužih pećinskih sistema u Srbiji. Sastoji se od Ušačke i Ledene pećine i jedne jame, obe su bogate pećinskim nakitom. 
Simbol Uvca je beloglavi sup (Gyps fulvus) vrsta orla lešinara koja je u našim krajevima bila pred izumiranjem, 1990. godine bilo je samo sedam jedinki, čiji je broj danas narastao na trista što čini koliniju ovih ptica jednom od najvećih u Evropi. 
Zlatar nije poznat samo po prirodnim lepotama nego i po kulturno-istorijskim znamenitostima. U blizni se nalazi manastir Mileševa kod Prijepolja, manastir Davidovica u Brodarevu, manatir Banja u Priboju, crkve brvnare u selu Kućani i Radijevići i manastir Dubnica u Božetićima. 
Skijalište Briježđa sa četvorosednom žičarom na padinama Zlatara konačno je pušteno u rad februara 2010. 
Doppelmayr-ova žičara duga 752 metra vodi od centra grada do visa Cvijetnjak, a visinska razlika je 210 metara. Za tabanje snega, pozajmljen je ratarkt od preduzeća " Skijališta Srbije ", Duž oko kilometar duge staze, koja se završava iznad magistrale ka moru i autobuske stanice, postavljena je skijaska signalizacija i zaštitna ograda radi bezbednosti smučara. 
Očekuje se i izgradnja sistema za osnežavanje, a duž staze treba da bude postavljena rasveta za skijanje u noćnim uslovima. 
Uz Specijalni rezervat " Uvac " i vazdušnu banju Zlatar, sa skijalištm Briježđa je zaokružena turistička ponuda opštine Nova Varoš. 
Skijalište Zlatar Na 200 m od hotela PANORAMA, nalazi se ski lift tipa sidro dužine 420 m sa ski stazom dužine 800 m. Ski lift se redovno remontuje, međutim problem tabanja staze i dalje traje Postoji mogućnost iznajmljivanja ski opreme. 
Planina Zatar sa najvišim vrhom na 1.927 m / nv i gustim četinarskim i brezovim šumama, predstavlja privlačno mesto za odmor i rekreaciju. Turistički centar se nalazi na na 1327 m / nv, i udaljen je 2 Km od Nove Varoši. 
HOTEL ' ' PANORAMA ' ' koji posluje u sastavu preduzeća ' ' Rekreaturs ' ' Beograd. Nalazi se na nadmorskoj visini od 1200 m i izgrađen je u planinskom stilu. Hotel raspolaže sa 240 kreveta u 1 / 1, 1 / 2, i 1 / 3 sobama i sa tri apartmana. U hotelu se nalazi restoran sa 400 sedišta, sala za bilijar, sala za stoni tenis, mini teretana, kao i bazen zatvorenog tipa (dimenzija 13 x8 m) sa tuš kabinama. Na udaljenosti 100 metara od hotela je ski staza sa žičarom, a sportski tereni za male sportove (odbojku, fudbal, košarku, rukomet) na udaljenosti od 50 metara. Hotel ima uslove za sportsko-rekreativni turizam. Gosti hotela mogu uživati u šetnjama jer kombinacija kontinentalno-mediteranske klime na Zlataru 
RH CENTAR ' ' ZLATAR ' ' - Zavod za prevenciju i rehibilitaciju kardiovaskularnih oboljenja. Hotel ' ' B ' ' kategorije, smešten u prekrasnom ambijentu istoimene planine na nadmorskoj visini od 1235 metara na udaljenosti 270 kilometara od Beograda i 280 kilometara od mora, a samo 5 kilometara od Nove Varoši. Zavod raspolaže sa 300 kreveta u 1 / 1, 1 / 2, 1 / 3 sobama i 11 apartmana i poluapartmana. Sve sobe su sa telefonom i signalnim uređajima. U zavodu se nalazi ambulanta, kabineti za kardiologiju, fizikalnu medicinu, rehabilitaciju, laboratoriju za fizikalnu dijagnostiku, restoran sa 250 stolica, kongresna sala, sala za stoni tenis, bilijar i bodi bilding kao i bazen sa kabinama i tuševima, dimenzija 17 h8 metara. 
HOTEL ' ' JEZERO ' ' - Hotel ' ' B ' ' kategorije, nalazi se u centru grada na nadmorskoj visini od 950 metara. Hotel svojim gostima nudi 30 soba sa 80 ležaja i restoran kapaciteta 350 mesta. Sve sobe su sa telefonom i televizorom. Za goste postoje i organizovani izleti do Zlatarskih jezera i planine Zlatar. U okviru hotela je vrhunska diskoteka kapaciteta 1200 osoba. 
HOTEL " VODENA POLJANA " - Šumska kuća na visini 1400 m / nv, sa četiri apartmana i dve sobe sa kupatilom. Nalazi se u sastavu gazdinstva " Srbijašume ". 
Nova Varoš se nalazi na magistralnom putu M-21, koji povezuje Beograd sa crnogorskim primorjem. Sa susednim opštinama povezana je regionalnim putevima. Centri mesnih zajednica delimično su povezani asfaltnim putevima sa središtem opštine, dok je putna mreža unutar mesnih zajednica nerazvijena. Pruga Beograd-Bar je od grada udaljena 15 km. 
Kod naselja Kokin Brod, 11 kilometara severno od Nove Varoši ka Zlatiboru, podignuta je naveća nasipna evropska brana (hidrocentrala) visine 83 metra i tako je u dolini Uvca stvoreno Zlatarsko jezero (ili jezero Kokin Brod), površine 25 km2, dugačko 30 kilometara, sa akumulacijom od preko 400 miliona kubnih metara vode. 
Putni saobraćaj: Kroz opštinu prolazi magistralni put M-21 Beograd - Podgorica - Crnogorsko primorje. Od Beograda je udaljena 280 km, Podgorice 189 km, Novog Sada 343 km i Subotice 480 km. Železnièki saobraćaj: Kroz opštinu Nova Varoš prolazi pruga Beograd - Bar 
TURISTIČKO SPORTSKI CENTAR ZLATAR 
Nova Varoš - portal 
Specijalni rezervat Uvac 
Opština Nova Varoš 
Opština Nova Varoš - Mogućnost investicija u skijališta 
Opština Nova Varoš nalazi se u jugozapadnom delu Srbije i središnjem delu Zlatiborskog okruga. Nalazi se u blizini granice Srbije i Crne Gore i Bosne i Hercegovine. U opštini postoji 32 naseljena mesta, koja su prostorno organizovana u 13 mesnih zajednica. Opština Nova Varoš ima izuzetne prirodne potencijale za razvoj turizma tokom cele godine: očuvana životna sredina, preko 500.000.000 m3 vode prve kategorije u jezerima, brojna izvorišta zdrave pijaće vode, sela pogodna za razvoj ruralnog turizma i posebno planina Zlatar sa mogućnostima za razvoj zdravstvenog, sportskorekreativnog i drugih vidova turizma. Podruèje opštine posebno je bogato hidroenergijom i kvalitetnim šumama. Kao brdsko-planinsko podruèje i ekološki čista sredina, ovaj kraj pruža izvanredne uslove za proizvodnju zdrave hrane. Površina teritorije Opštine je 584 km, gradskog područja 3,79 km a Turistička zona Zlatara 220 ha. 
Pored ostalog, opština je uvidela mogućnost investicionog ulaganja i u ski terene: 
Privredna komora Srbije u svom " Rezimeu investicionog projekta " za skijalište Brijažđa iz 2007. godine navodi i sledeće planirane projekte: 
- Skijališta ' ' Vjetrenik ' ' - moguće je izgraditi stazu dužine 800 m. Start bi bio na 1.328 m., a cilj na 1.040 m. nadmorske visine. Na istom postoje objektivni uslovi za izgradnju skakaonice. 
- Skijališta ' ' Velika Krševa - Crvene vode ' ' - staza bi bila dužine 1.500 m., sa startom na 1.630 m. i ciljem na 1.290 m. nadmorske visine. 
- Skijališta ' ' Golo brdo - Draževići ' ' dužine 4.000 m. sa startom na 1.607 m. i ciljem na 980 m. nadmorske visine. 
Zimska sezona tek što je završena, u Novoj Varoši već misle na sledeću. Nastavljeni su radovi na izgradnji akumulacije za vodu za veštačko osnežavanje na Stazi Briježđa a očekuje se i isporuka opreme za zasnežavanje. Do kraja meseca u Novu varoš treba da stignu 1 top i 3 žirafe firme Snowstar koja je članica MND grupe. Ovo je I faza nabavke, a do kraja godine se očekuja da se nabave još 2 topa i 1 žirafa. 
Ukupna planirana nabavka je 3 topa i 4 žirafe, a ukupno je raspoloživo 10 priključaka (šahti) duž staze. Time će biti moguće da se ova tri topa prema potrebi raspoređuju na 6 priključaka duž staze, dok će položaj žirafa na 4 priključka biti fiksan. 
Skijalište Briježđa iznad Nove Varoši je dobilo osvetljenje. Duž cele ski staze su postavljeni reflektori tako da su stvoreni i uslovi i za noćno skijanje. Lepa vest pre svega za građene Nove Varoši i okoline jer sada, nakon dnevnoh obaveza, mogu u večernjim satima izaći i uživati u skijanju. 
Ski sezona 2012 - 2013 na skijalištu Briježđa se otvara 28. decembra 2012. godine i radiće svaki dan. Cena dnevnog ski pasa je 600,00 dinara za odrasle i 400,00 dinara za decu. Može se kupiti i sezonski ski pass po ceni od 10.000,00 dinara za odrasle i 7.000,00 dinara za decu. 
Već dva meseca se obavljaju zemljani radovi na ski stazi. Rešeni su nedostaci iz prethodnih godina posebno oni koji se odnose na zaustavni i najstrmiji deo staze. Pored glavne staze duge 1200 metara prokrčene su i dve alternativne i blaže. U funkciji će biti i mini lift za početnike dužine 250 metara kao i škola skijanja. 
Sve je odrađeno i uz nadzor Stevice Marinković - glavnog projektanta staze Briježđa, Miše Stojanović - direktora alpskog kupa i Zorana Trmčić iz Užica predsednika alpskog odbora Ski saveza Srbije. 
Nova Varoš - Ministarstvo ekonomije i regionalnog razvoja odobrilo je još 16 miliona dinara za nabavku opreme za osnežavanje Briježđa, zahvaljujući čemu će radovi na uređenju skijališta na padinama Zlatara konačno stići na korak do kraja, šest godina nakon početka gradnje. Odobrenim sredstvima kupiće se kompresorska stanica, pumpe i topovi za osnežavanje, a zahvaljujući veštačkom snegu sezona skijanja biće znatno duža. 
Ski mape 
Galerija 
Komentari: 
Nema ko da odgovori. Mogu samo da se pokriju usima, i da cute. Projektovana zicara je od vrha Velika Krseva (1625 m) do vrha Krsenjci (1420 m) Greben je na nm 1500 m. Umesto toga, za istu cenu (2.000.000 evra) je napravljena zicara na nadmorskoj visini od 950 - 1150. I naravno, umesto 3 - 5 meseci skijanja, zicara ce raditi, u najboljem slucaju par dana. 
Poslao dragan, 28.01.2013 14:31 
svi cekamo sneg.. 
Poslao adlan, 24.01.2013 18:13 
Ima li ko iz Varosi da da komentar o stanju na stazi Brijezdja, nemoguce da niko nista ne zna. 
Poslao suncica, 10.01.2013 20:36 
A da li neko mozda zna kad ce da pocne sa radom???? Raspust prolazi a skijanje ne dolazi.............. Molim brz odgovor. 
