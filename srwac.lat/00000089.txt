O RASI
Zemlja porekla: SAD FCI klasifikacija: grupa 9, Psi za pratnju i društvo Bez radnog ispita
OP Š TA OBELEŽJA: Boston terijer je živahan, vrlo inteligantan, kratkodlaki, skladno građeni pas, kratke glave, kompaktnog tela i kratkog repa. Boja mu je tigrasta, crna ili " seal " (crna s primesama crvenkaste koja je vidljiva samo pri suncu ili jasnom svetlu), svaka s ravnomernim belim oznakama. Glava je u dobroj proporciji prema ukupnoj veličini psa, a njen izraz odaje visoki stepen inteligencije. Telo je prilično kratko i čvrsto spojeno, udovi su snažni i lepo oblikovani, rep kratak. Nijedna osobina nije pritom preterano izražena, jer bi na taj način pas izgledao neskladno. Pas ostavlja utisak odlučnosti, snage i aktivnosti, uz posebno istaknutu dozu elegancije. Njegovo držanje je neusiljeno i dražesno. Skladna kombinacija boje i belih oznaka naročito je svojstvena karakteristika reprezentativnih primeraka ove rase. Prilikom ocenjivanja opšteg izgleda, posebnu važnost u odnosu na ostale karakteristike treba pridavati skladnosti građe, izrazu, boji i bijelim oznakama. Telo jasnih kontura i kratkih leđa u kombinaciji s osobenim karakteristikama kvadratične glave i čeljusti te kombinacija boja i oznaka, rezultiraju izrazito dopadljivom i dražesnom rasom američkog porekla - Boston terijerom. Ako upoređujemo predstavnike oba pola, jedina prepoznatljiva razlika postoji u nešto nežnijoj telesnoj građi kod ženki. VAŽNE PROPORCIJE: Dužina nogu mora biti u dobroj proporciji s dužinom trupa kako bi Boston terijer dobio svoj karakterističan kvadratičan oblik. Boston terijer je pas skladne građe, koji ne sme delovati niti mršavo, niti grubo. Njegov kostur i muskulatura moraju biti u dobroj proporciji s težinom i telesnom građom kako bi doprineli željenom izgledu. PONAŠANJE / TEMPERAMENT: Prijatan i živahan pas. Ova rasa ima odlične urođene sposobnosti i visok stepen inteligencije, što Boston terijera čini izvanrednim psom za pratnju.
GLAVA
PREDEO LOBANJE Lobanja: Kvadratična, pljosnata na vrhu, bez nabora; strmo padajući čeoni predeo. Stop: Dobro izražen. Predeo lica: Njuška: Crna i široka, s jasno izraženom linijom između nozdrva. Gubica: Kratka, kvadratična, široka, duboka i u dobroj proporciji prema lobanji. Bez nabora je kraća nego široka ili duboka, njena dužina iznosi maksimalno oko jednu trećinu dužine lobanje. Gornja linija gubice od stopa do vrha njuške paralelna je s gornjom linijom lobanje. Usne: Duboke, međutim ne mlohave obešene, potpuno pokrivaju zube kad je gubica zatvorena. Čeljust / Zubi: Široke i kvadratične čeljusti s kratkm, pravilnim zubima. Zagriz je kleštasti ili dovoljno predgrizajući kako bi gubica imala kvadratičan oblik. Obrazi: Pljosnati Oči: Međusobno široko razmaknute, velike, okrugle, tamne boje. Smeštene su vertikalno u odnosu na osu lobanje. Gledano spreda, spolajšnji uglovi očiju nalaze se u liniji s obrazima. Izraz: Budan i prijatan, odaje visok stepen inteligencije, što predstavlja naročito važnu karakteristiku rase. Uši: Male, nošene uspravno, prirodne ili kupirane u skladu s oblikom glave, nasađene što bliže gornjem rubu lobanje. VRAT: Dužina vrata mora biti u potpunom skladu s celokupnim izgledom psa. Nošen je tako da omogući glavi elegantno držanje, u skladnom prelazu spojen s ramenima.
TELO: Telo treba da izgleda kratko. Ravne gornje linije. Leđa: Dovoljno kratka kako bi telo izgledalo kvadratično. Sapi: Blago se spuštaju prema korenu repa. Grudi: Duboke i dobre širine, rebra su dobro zaobljena i sežu daleko prema slabinskom delu. REP: Nisko nasađen, kratak, tanak i sužava se prema kraju. Ravan je ili u obliku vadičepa, ne sme biti nošen iznad horizontale (Primjedba: Poželjna dužina repa iznosi maksimalno četvrtinu udaljenosti od korena repa do skočnog zgloba.)
UDOVI: Prednji udovi: Prednje noge su umereno međusobno razmaknute i postavljene na liniji s vrhom lpoatice. Kosti su ravne. Ramena: Nakošena i dobro položena prema natrag, što Boston terijeru omogućuje elegantno kretanje. Laktovi: Nisu zaokrenuti niti prema unutra niti ka spolja. Prednje došaplje: Kratko, snažno. Peti prsti mogu biti odstranjeni. Prednje šape: Male, okrugle i kompaktne, nisu zaokrenute ni prema unutra niti prema spolja, dobro zaobljenih prstiju s kratkim noktima. Zadnji udovi: Natkolenice: Snažne, mišićave i pravilno postavljene. Kolena: Dobrih uglova. Zadnje došaplje: Kratko, nije zakrenuto niti prema unutra niti prema spolja, dobro izražen skočni zglob. Zadnje šape: Male i kompaktne sa kratkim noktima. HOD / KRETANJE: Hod boston terijera je hod psa sigurnog koraka koji se kreće pravolinijski, pri čemu su prednje i zadnje noge u savršenom ritmu pravolinijski vođene prema napred, a svaki korak odiše ljupkošću i snagom. KRZNO: Dlaka: Kratka, glatka, sjajna i fine teksture. Boja: Tigrasta, crna ili " seal " (crna s primesama crvenkaste koja je vidljiva samo pri suncu ili jasnom svetlu). Tigrastoj boji se samo onda daje prednost ako je pas jednako dobar gledano u odnosu na ostale kvalitete. Tražene oznake: Bela oznaka oko gubice, bela lisa između očiju, belo poprsje. Poželjne oznake: Bela oznaka oko gubice, ravnomerna bela lisa između očiju i iznad glave, beli okovratnik, belo poprsje, delimično ili potpuno bele prednje noge, bele zadnje noge ispod skočnih globova. (Primedba: Nijedan inače tipičan primjerak pasmine ne treba biti penalizovan - oštećen zato što ne poseduje " poželjne oznake ".)
