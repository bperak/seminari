Na sve strane se kija i kašlje. Prehlađene ljude po ceo dan muči glavobolja i kašalj.
Odsustvovanja sa posla i iz škole rapidno rastu zbog bolesti i prehlada u zimskim danima.Procenjuje se da je u Nemačkoj oko 164 miliona slučajeva obolelih od prehlade u toku jedne godine, a najveći broj je u zimskom periodu.
Bolesti prehlada su najčešća oboljenja ljudi. Bebe i mala deca u proseku od prehlade obole 4 - 8 puta godišnje, a odrasli oko 2 - 5 puta. U toku života otprilike se prehladimo oko 200 puta.
Ako pođemo od toga da svaka prehlada traje od 5 do 6 dana sa svim simpotomima u našem organizmu, provedemo 3 godine svog života kijajući, kašljući i brišući nos. Usled ovakvih bolesnih stanja i nužnih bolovanja ni ekonomske štete nisu za potcenjivanje.
PREHLADE-UZROCI I SIMPTOMI
Virusi su pre svega uzročnici prehlade. Broj virusa koji mogu izazvati prehladu kreće se oko 200 različitih vrsta. Rino virusi su najučestaliji kod prehlada.Oni su zastupljeni u više od 100 podgrupa. Do infekcije dolazi prenošenjem putem kašlja ili kapljičnim putem sa obolelog. Ali vrlo često se zarazimo i samim kontaktom preko inficiranih ruku ili predmeta.
Pre svega inficiraju se ljudi čiji je imunološki sistem oslabljen ili još uvek nedovoljno dobro formiran, kao što je slučaj kod beba i male dece. Infekcija rino - virusom sluzokože i ždrela ima za posledicu bolove u grlu, kašalj, kijavicu curenje iz nosa. Oboleli osećaju umor i malaksalost i pri pokušaju da se brzo pridignu loša cirkulacija to onemogućava.
U zimskim mesecima širenje virusa prehlade je naročito učestalo. Napolju je mokro i hladno, a nasuprot tome unutra nas dočeka topao i suv vazduh.Samim tim mogućnost za infekcije raste.. Češće se nalazimo sa mnogo ljudi u zatvorenim prostorijama i virusi tada imaju najbolje šanse da se prenose. Ovo se odnosi najčešće na radno vreme a za naš imuni sistem to znači da se mora boriti protiv virusa i bakterija.Ukoliko je naš imunitet oslabljen prehlade se javljaju češće. Zbog toga upravo u tim hladnim danima našem organizmu su neophodni faktori za dobro funkcionisanje imunološkog sistema.
