Na ulazu na autoput kod Studenjaka, trebala bi da stoji tabla: Ostavite nade vi koji ulazite.
Krenem ja letnji dan do podne ka Nišu. Naravno, najbrže je autoputom... jes možda u bajci.
Prvo se krene ka Novom Sadu, pa se onda ide malo ka Zagrebu, kad se potpuno upetljaš po ulicama i bulevarima koji menjaju imena kao žena gaće, zavisno od momentalne politike (rojalisti još ne dobiše ni sokače u Novom Beogradu)
Ubaštrah se ja nekao na taj autoput. Posle jedno pola sata vožnje mahnuh ponovo mojoj kući, nije mi odmahnula, verovatno me nije prepoznala onako razbarušenu i izbezumljenu.
Tri kolone se pretvore u dve, pa onda opet u tri, pa naglo u jednu.... Vrlo specifično rešenje rekonstrukcije sa orginalnim rešenjem popravke mosta. Da bi zabava bila bolja i neizvesnija, svaki dan se dva puta menjaju pravci kretanja vozila.
Naravno, policaj čeka da AnaM kroz neko selo gde svaka dva sata naidje automobil, napravi prekršaj. Što će reći, saobraćajna je na godišnjem, možda i nije, ali deonice koje se popravljaju, mudro izbegava...
Posle sat dva, kad ste prešli čitava tri kilometra, raspalite brzinu, Gazela je predjena i možete dalje punom brzinom od 40 km na sat...
Savet za prolazak Beogradom:
Ako već morate da sledećih dva po planu, ili četiri meseca što je izvesnije, prodjete kroz Beograd,
ni slučajno ne sedajte u nova kola. Što su starija i izgrebanija, lakše možete dokazati svoje pravi prvenstva onima koji su naivni pa voze po nekim zastarelim propisima.
Ponesite suvu hranu, u količinama za dva dana. Apetit raste kad se nervirate.
Iako je zabranjeno po nekim propisima koji su napisani za one koji ne prolaze kroz Beograd, obavezno ponesite kutiju, dve sedativa
Naoružajte se prskalicama ako idete noću, pa ih bacite u kritičnoj situaciji. Dok se onaj zabezekne misleći da mu je pukla guma (bolje da se odmah ubije ako se to desi) vi se lepo provučete iz svoje spore u njegovu kolonu kojom se juri 10 na sat.
Zadnje i ne najmanje važno. Šta ste navalili da idete kroz Beograd kolima? Kupite čamac pa se puštajte Dunavom i Savom
lady88 Bulevar je za mene nešto kao Soho... nema šanse da me vidi... Možda kad posade one platane svaki od 5 - 6 ooo EU, pa krenem da vidim kako ih narod presadjuje u svoje bašte po verovanju da drvo ne uspeva dok se ne ukrade:))
Posted by: AnaM at 2010 / 08 / 08, 22:48
mandrak72 U pravu si, bila sam na safariju, samo što sam posle zebre, gazele i ostalih pitomih životinjica, bacila se na pecanje lisice, to jest, mozile:))
Orion, Ima, avionom:)) preko Tare i Zlatibora:)) Čekam na vetrometni od juna, ali pilot nije položio navigaciju, pa nikako da doleti:))
