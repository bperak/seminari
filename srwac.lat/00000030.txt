Pravo učestvovanja u postupku dodele sredstava ima tehnološki startap, koji se, na dan podnošenja prijave, bavi IT delatnošću ne duže od dve godine i koji sa investitorom ima zaključen punovažan ugovor o sufinansiranju realizacije predloženog projekta, u iznosu od najmanje 50 % njegove ukupne vrednosti, a ne više od 25.000 evra, u dinarskoj protivvrednosti po srednjem kursu Narodne banke Srbije, na dan zaključenja ugovora o dodeli sredstava, po projektu, odnosno po korisniku sredstava. 
Iako je POSLEDNJI ROK ZA PRIJAVU 15. novembar 2013. godine, pozivamo vas da se prijavite što pre, jer će Komisija prijave pregledati odmah po prispeću, a ne po okončanju roka za prijavu. To praktično znači da, ukoliko zadovoljavate sve kriterijume, možete da sklopite ugovor o finansijskoj podršci značajno pre poslednjeg roka za prijave. 
tržišni potencijal projekta, upotrebna vrednost za druge privredne subjekte, plasiranje proizvoda, odnosno usluga, na domaćem i inostranom tržištu; 
mogućnosti za ostvarivanje saradnje sa drugim privrednim subjektima i obrazovnim institucijama; 
uticaj na stvaranje novih radnih mesta na teritoriji Republike Srbije. 
Korisnik sredstava dužan je da obavlja IT delatnost na teritoriji Republike Srbije najmanje dve godine od dana isplate ukupnog iznosa odobrenih sredstava. U slučaju prekida poslovanja pre isteka roka od dve godine, korisnik sredstava biće u obavezi da vrati sredstva, uz zakonsku zateznu kamatu, što će se definisati ugovorom između Ministarstva i korisnika. 
Od prava na učestvovanje u postupku dodele sredstava izuzima se tehnološki startap: 
koji se nalazi u većinskom vlasništvu privrednog društva, grupe ili holdinga, koji je tokom prethodne poslovne godine: a) obezbedio više od 500.000 evra, u dinarskoj protivvrednosti po srednjem kursu Narodne banke Srbije na dan podnošenja zahteva, finansijskih sredstava iz javnih ili privatnih izvora, po osnovu kredita, pozajmica ili donacija; b) ostvario poslovne prihode veće od 2.500.000 evra, u dinarskoj protivvrednosti po srednjem kursu Narodne banke Srbije na dan podnošenja zahteva; 
koji posluje duže od dve godine; 
koji se nalazi u većinskom vlasništvu stranog pravnog ili fizičkog lica; 
Download 
Poziv IT kompanijama 
Pozivamo vas da se pridružite inicijativi Startup Serbia. Želimo da probudimo preduzetnički duh kod naših ljudi a vaše iskustvo u stvaranju uspepešne kompanije za mnoge mlade preduzetnike može biti presudno. Saznajte kako da se priključite 
Poslodavci, investitori, inkubatori 
Ukoliko imate nešto da ponudite, nova radna mesta, radni prostor, znanje, pozivamo vas da nam o tome pišete, a mi ćemo to ovde objaviti i zamoliti druge iz startap zajednice Srbije da o tome govore. Pišite nam 
FAQ najčešća pitanja 
Predlažemo vam da najpre pročitate odgovore na najčešće postavljana pitanja koja smo dobijali u vezi sa programom tokom faze testiranja hipoteza sa predstavnicima startap ekosistema Srbije. FAQ - najčešća pitanja 
