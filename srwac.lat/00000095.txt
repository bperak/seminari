Kartice
VISA Internet Platna kartica
debitna platna kartica
VISA Internet debitna platna kartica je međunarodna kartica za plaćanje na Internetu, na domaćim i inostranim web site-ovima, na kojima je istaknut znak Visa ili Visa Electron. Takođe, ovom karticom se može plaćati roba naručena putem pošte ili telefona.
VISA Internet debitna platna kartica je vezana za poseban tekući dinarski ili namenski devizni račun, a korisnik sam bira da li želi samo jednu (dinarsku ili deviznu), ili obe kartice.
Dnevni limit
Korisnik VISA Internet debitne platne kartice definiše dnevni limit za plaćanje bez prisustva kartice koji je zaštitini limit kartice, jer se odnosi na kontrolu potrošnje u okviru 24 časa. Dnevni limit korisnik može povećati / smanjiti podnošenjem zahteva.
Uplata
Kartica se preuzima lično na šalteru ekspoziture gde je korisnik predao Zahtev. Pri preuzimanju kartice, korisnik preuzima i PIN.
Plaćanje robe i usluga, podizanje gotovine
Izvod - obaveštenje
Banka Poštanska štedionica, a. d. početkom meseca korisniku elektronskim putem dostavlja Izvod kojim ga obaveštava o svim transakcijama obavljenim karticom i promenama na namenskom računu kartice proknjiženim u prethodnom mesecu, kao i o naknadama i provizijama.
Zaštita od zloupotrebe
VISA Internet debitna platna kartica sadrži čip, što znači da je zasnovana na najsavremenijim tehnološkim rešenjima i obezbeđuje najviši nivo zaštite od neovlašćenog korišćenja.
Uz karticu se uručuje PIN koji predstavlja lični identifikacioni broj kojim se korisnik kartice identifikuje prilikom plaćanja na uređajima koji zahtevaju unos PIN-a. Prilikom obavljanja transakcija na uređajima koji ne podržavaju unos PIN-a, identifikacija se vrši svojeručnim potpisom na računu / slipu. Izuzetno, na nekim uređajima, poput uređaja za naplatu putarine, može se dogoditi da se ne zahteva ni unos PIN-a ni potpis na slipu. Prilikom korišćenja kartice na Internetu potrebno je uneti CVV2 - Card Verification Value, sigurnosni trocifreni broj koji je odštampan na poleđini kartice posle prostora predviđenog za svojeručni potpis korisnika. CVV2 ima važnu bezbednosnu funkciju u korišćenju kartice. Dodatna zaštita sredstava na računu predstavlja mogućnost deaktiviranja kartice koju možete da koristite kada želite da blokirate korišćenje kartice. Na Homb@nking sistemu, u delu Kartice, u par koraka, unosom traženih podataka možete da izvršite deaktiviranje kartice pri čemu kartica postaje neaktivna i sva plaćanja ovakvom karticom će biti odbijena. Kada želite ponovo da koristite karticu, neophodno je da je prethodno aktivirate.
Promena visine dnevnog limita
Korisnik kartice može podnošenjem zahteva na šalteru Banke da promeni (smanji ili poveća) visinu dnevnog limita u okviru ponuđenih iznosa.
Nakon svega nekoliko sekundi od trenutka nastanka transakcije, korisnik Card Alarm usluge dobija SMS poruku sa informacijom o ishodu transakcije (odobrena, odbijena, poništena), njenom iznosu i valuti i mestu gde je transakcija izvršena.
ZAŠTO JE CARD ALARM USLUGA ZNAČAJNA: Card Alarm usluga povećava stepen sigurnosti korišćenja kartice, a mogućnost neovlašćene upotrebe kartice ili podataka sa kartice svedena je na minimum. Kao korisnik Card Alarm usluge dobijate SMS poruke o pokušajima korišćenja kartice ili podataka sa kartice, što Vam omogućava da u roku od nekoliko sekundi budete obavešteni o eventualnom pokušaju njihovog neovlašćenog korišćenja, što Vam, dalje, pruža mogućnost da pozivom Kontakt centra Banke Poštanska štedionica na broj 381 11 2020292 odmah blokirate karticu i na taj način sprečite njeno dalje neovlašćeno korišćenje.
KAKO DA DOJAVITE PROMENU MOBILNOG OPERATERA: Ukoliko zadržavate isti broj telefona, a menjate mobilnog operatera, potrebno je da o tome što pre obavestite Banku i da lično na šalteru Banke popunite obrazac predviđen za to.
CENA CARD ALARM USLUGE I NAČIN NAPLATE: SMS poruka se naplaćuje u skladu sa važećom Tarifom naknada Banke. Naknada se obračunava jednom mesečno, poslednjeg dana u mesecu, i to za svaku karticu posebno. Naplata obračunate naknade se vrši sa računa za koji je kartica " vezana " (primer: za Card Alarm poruke koje se odnose na transakcije načinjene MasterCard Standard karticom zadužuje se kreditni račun MasterCard Standard kartice; za Card Alarm poruke koje se odnose na transakcije načinjene Visa Internet karticom zadužuje se namenski račun Visa Internet kartice; za Card Alarm poruke koje se odnose na transakcije načinjene Visa Electron karticom zadužuje se tekući račun korisnika itd).
U slučaju gubitka ili krađe Visa za Internet debitne platne kartice izdanja Banke Poštanska štedionica a. d. kao i za sve dodatne informacije u vezi sa korišćenjem ove kartice, obratite se Kontakt centru Banke na broj telefona 011 / 20 20 292 ili najbližoj ekspozituri Banke.
Reklamacije
Reklamacije se podnose Banci Poštanska štedionica a. d. isključivo u pisanoj formi, a najkasnije 15 dana od datuma formiranja izvoda.
KUPOVINA IZ AMERIKE MYUS.COM SERVIS
Amerika nikad nije bila bliža Uz VISA Internet karticu Banke Poštanska štedionica i MyUS servis, sada možete uživati u prekookeanskoj kupovini iz fotelje, a naručena roba u rekordnom roku stiže pravo na Vaša vrata
Sigurno ste nebrojeno puta poželeli da šopingujete u Njujorku, Los Anđelesu, Čikagu... Sada možete da prošetate Petom avenijom ili Bulevarom slavnih direktno iz svog doma dovoljno je da u ruci imate VISA Internet karticu Banke Poštanska štedionica, zatim da se registrujete na www.myus.com i - avantura počinje
KAKO OVO FUNKCIONIŠE: Nakon registracije na web sajtu www.myus.com, gde je neophodno da unesete broj Vaše VISA Internet kartice, biće Vam dodeljena virtuelna adresa u Americi. Sva roba koju naručujete širom Amerike stiže na tu adresu, odakle će Vam, u roku od nekoliko dana, posredstvom servisa MyUS.com biti dostavljena na kućnu adresu u Srbiji. U skladu sa svojim afinitetima, možete odabrati standardni ili premium paket usluga kod MyUS.com, o čemu se možete detaljnije informisati na sledećem linku http://www.myus.com/en/compare-memberships/.
PayPal je najveći svetski sistem za sigurna i bezbedna online plaćanja koji je od skoro dostupan i za građane Srbije. PayPal vam omogućava sigurno, lako i brzo plaćanje debitnom ili kreditnom karticom bez otkrivanja svih podataka sa kartice. Koristi se na velikom broju svetskih internet sajtova kao što je na primer eBay.com, Amazon.com, Facebook.com ili DX.com
Kako funkcioniše PayPal?
PayPal funkcioniše tako što kreirate vaš nalog pute email adrese i šifre. A podatke sa platne kartice unosite samo jednom i tako " vezujete " vašu platnu karticu sa PayPal nalogom. Nakon toga, prilikom online plaćanja nije više potrebno da svaki put ponovo unosite podatke sa kartice već jednostavno plaćate robu ili uslugu sa vašim PayPal nalogom i plaćanje se izvršava praktično samo ukucavanjem email adrese i šifre bez odavanja bilo kakvih drugih informacija.
Svoj PayPal nalog možete povezati sa vašom MasterCard kreditnom karticom, Maestro karticom ili Visa internet dinarskom i deviznom karticom. Mi savetujemo da vaš PayPal nalog uvek povezujete sa debitnim karticama kao što je Visa internet i da prilikom kupovine, putem ebankinga prebacite novac sa vašeg tekućeg računa na Visa internet karticu i tek onda platite. To je zbog vaše veće sigurnosti, ali možete normalno povezati i sa kreditnim MasterCard karticama.
Da li se plaća carina na robu plaćenu PayPalom?
Carina se plaća na svu uvoznu robu iznad 50 eur ili 70 eur, bez obzira da li je plaćena PayPalom ili nekim drugim načinom online plaćanja. Ono što je važno znati jeste da:
Ukoliko vam robu šalje fizičko lice iz inostranstva onda je bescarinski limit 70 eur. Porez na dodatnu vrednost se uvek plaća, i prilikom dostave će vam se naplatiti 8 % ili 20 % u zavisnosti od vrste robe
