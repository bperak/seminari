Ministarstvo prosvete ne finansira IS Petnica 
Objavljeno 22. Jun 2009 
Valjevo - Ministarstvo prosvete obustavilo je finansiranje Istrazivacke stanice Petnica. Direktor te jedinstvene naučno-obrazovne ustanove za mlade na Balkanu Vigor Majic upozorava da su zbog toga dovedeni u pitanje programi koji su planirani u toku leta i napominje da je ovo prvi put za 25 godina, koliko postoji Istrazivacka stanica Petnica, da je Ministarstvo prosvete potpunio obustavilo finansiranje programa. 
Ministarstvo prosvete potpunio je obustavilo finansiranje naših obrazovnih programa. Za sprovodjenje seminara, kurseva i kampova ove godine nam je potrebno 40 miliona dinara. Po važećem planu finansiranja od strane Ministarstva prosvete, očekivali smo 24 miliona, ali smo dobili nula dinara. To praktično znači da ćemo morati da prekinemo realizaciju dobrog dela programa, tako što ćemo letnje seminare i kampove, umesto krajem avgusta, okončati krajem jula, te otkazati sve ono što je planirano za jesen. Pitanje je i da li ćemo onda moći da udjemo u ciklus prijavljivanja učenika za programe sledeće godine, a tako smo radili prethodnih 25 godina, priča direktor Istraživačke stanice Vigor Majić. 
Za sprovodjenje programa u Istraživačkoj stanici za ovu godinu potrebno je 40 miliona dinara. Bez 24 miliona dinara, koliko su ocekivali od Ministarstva prosvete, prakticno bice obustavljene sve aktivnosti, a u Petnici kazu da ce potrebna sredstva morati da pronadju za odrzavanje sedam objekata u Petnici i za plate 35 zaposlenih. Vigor Majic kaze da se Istraživačka stanica Petnica nasla u apsurdnoj situaciji, jer se ovih dana privode kraju dogovori Vlade Srbije sa Evropskom investicionom bankom o nastavku gradnje i prosirenju kapaciteta stanice. Biće zaista jako ironično ako započnemo proširenje smeštajnih kapaciteta, a u isto vreme obelodanimo da nemamo novca za programe. Ideja da treba davati pare za gradnju, a zanemariti sadržaje, na našem primeru može da pokaže svu svoju besmislenost, konstatuje Majić. 
Inace, u Petnici se svake godina odrzi oko 140 programa, seminara, kurseva i kampova, kroz koji prodje oko 2.500 daroviti ucenika i studenata iz cele Srbije i zemalja regiona. 
5 komentar (a) na Ministarstvo prosvete ne finansira IS Petnica 
anonymous 
22.06.2009 u 14:31 
Ne mogu da verujem. Ovo je zaista skandalozno Pa ko su ti ljudi koji su doneli ovakvu odluku? Sigurno potiticari koji nemaju pojma sta znaci biti talentovan, biti okrenut nauci i znanju. Petnica je vredna institucija i pitam se ima li ko normalan u ovom gradu i Srbiji pa da ne dozvoli ukidanje istrazivacke stanice 
anonymous 
22.06.2009 u 16:54 
e bas mi je drago, najzad su shvatili da dzabe bacaju kesh 
anonymous 
23.06.2009 u 04:30 
Tri put ' ura za našu Vladu koja po ko zna koji put pokazuje svoju genijalnost. Ne treba se posle čuditi što su ovakve majce http://www.majicesrbija.com/sr/customshirt/3632.html sve popularnije 
anonymous 
23.06.2009 u 11:42 
Pa dosli opet socijalisti na vlast, a Petnica je sa njima u sukobu od 1991. godine. Ovo i nije tako lose, da se napravi jednogodisnja pauza u radu, pusti da propali studenti koji vode Petnicu zavrse fakultete u 50 - oj godini, u medjuvremenu drzava uzme svoju imovinu, uradi nacionalnu strategiju za mlade talente i potom dovede novu ekipu. 
anonymous 
26.06.2009 u 16:34 
Ovakva odluka je u najmanju ruku skandalozna. Našim političarima koji očito nisu prošli kroz Petnicu, jer nisu bili na tom nivou, ovakvo mesto očito smeta. Demagogija o ulaganju u talente im služi za bacanje prašine u oči javnosti, kao i izjava Ministra prosvete da nisu planirane pare za Petnicu. To je njegov resor, pa valjda i njegova greška, ne mora je posebno isticati 
