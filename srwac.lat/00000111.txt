Fitnes i dijeta: Izgledajte kao Blake Lively 
Njena savršena figura, razigran osmeh i predivna kosa najpre su privukli našu pažnju u seriji Gossip Girl a potom ove jeseni i u izuzetno popularnom filmu Sevages. Dok holivudski paparaci beleže svako njeno pojavljivanje na ulicama ili crvenom tepihu, dame širom sveta zaokuplja pitanje u čemu je njena tajna? 
Blake Lively jednostavno uspeva da izgleda savršeno u svakom trenutku.Iako, priznaje da najveći deo duguje dobroj genetici, ona ipak posvećuje veliku pažnju zdravom i dobrom režimu ishrane i redovnom vežbanju. 
- Moja filozofija je da vežbanje i pravilna ishrana moraju postati način života i ne smeju zavisiti od nekakve uloge ili premijere, otkrila je plavokosa glumica. 
U potrazi za dobrom figurom ali i fizičkom snagom, Blake četiri puta nedeljno praktikuje strogi režim treninga. To podrazumeva 90 minuta energičnog vežbanja koje kombinuje sklokove, trčanje, vežbe snage i izdržljivosti. 
Već nakon tri nedelje ovakvog intenzivnog režima rezultati će biti vidljivi. Njen lični trener Bobby Strom naglašava da je nakon kratkog perioda Blake uspela da umesto uobičajene manekenske mršavosti postigne pravu atleltsku građu, definiše mišiće i zategne čitavu figuru. 
Tajna je u ekplozivnom ritmu i velikoj posvećenosti. Osim toga, redovne masaže nekoliko puta nedeljno pomažu opuštanju mišića zbog čega ih glumica redovno praktikuje. 
Bobby Strom je intenzivno radio na smanjenju telesne masti kod glumice za čitavih 3 - 4 odsto. 
- Ono što sam želeo da postignem jeste nizak nivo masti u telu kako bismo dobili čistu mišićnu masu. Da bismo to postigli otpočeli smo sa zagrevanjima poput džogiranja. Na taj način omogućavate da krv bolje prostruji ali i kontinuirano sagorevanje, objasnio je trener. 
On nadalje ističe važnost redovnog vežbanja uz ponavljanje istih vežbi u velikom broju serija, ali nikada istim redosledom. 
Blake Lively praktikuje isključivo zdravu ishranu zasnovanu na proteinima. Za doručak uglavnom bira ovsenu kašu sa borovnicama, za ručak salatu sa piletinom, a za večeru ribu sa povrćem. Njena ishrana uključuje i organske grickalice poput sušenog voća, banane prelivene čokoladom ili jagodičastih voćnih mešavina. Važno je da svi obroci budu lišeni dodatnog šećera. 
