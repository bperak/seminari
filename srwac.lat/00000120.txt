Posetili smo salone
Posle gotovo godinu dana od mog poslednjeg testiranja prodavca u Kijinom auto salonu u Zemunu, rešio sam da proverim kako svoj posao rade neki novi ljudi u ovom timu, i da utvrdim da li se iza odlične prodaje Kijinih automobil možda krije dobra taktika prodaje, izvanredna usluga, i znanje, ili se ova vozila prodaju sama od sebe zbog garancije od 7 godina. Kia Auto iz godine u godinu proširuje svoju servisnu mrežu, pa treba računati da će imati sve veći broj kupaca, i van velikih gradova u Srbiji. Već sam jednom napisao: Kia Auto bira po svemu sudeći osetno drugačiji profil prodavaca od svoje konkurencije, jer u njihovim salonima automobile prodaju pravi znalci, pa čak i zaljubljenici u automobile, a to na duže staze može biti jako korisno, jer se ovde ne trude da prevare kupca, i da mu prodaju automobil koji mu ne odgovara, već se otvoreno diskutuje o manama i prednostima svakog modela. Upravo je takav prodavac g. Nemanja Vujisić, koji je primer dobro pripremljenog, uslužnog i inteligentnog prodavca, koja su u kamate, i kredite razume još i bolje nego u automobile, što je možda još i važnije.
Tekst i foto: Aleksandar Todorović
Mene je, ipak, najviše interesovalo da li je prodavac g. Nemanja Vujisić dovoljno korektan prema konkurenciji, i kako se snalazi sa potencijalnim kupcem koji je neodlučan, i zbunjen. Prenosim vam samo ono najzanimljivije, a verujem da će vam tekst pomoći, i da uvidite razliku između pojedinih modela, ali i da počnete da razlikujete odlične prodavce, od onih priučenih, koji svakako ne mogu da vam pomognu da donesete pravu odluku, i izbor, baš naprotiv.
SUPERAUTO.RS: Kupujem porodični automobil, dopada mi se Sportage, ali i Rio Sedan, čini mi se da ima veliki prtljažnik. Planiram da za novo vozilo odvojim oko 20.000, skupio sam 40 % za učešće. Šta mi preporučujete?
Nemanja Vujisić: Kia Sportage je SUV, zapravo krosover, dok je Rio Sedan limuzina B segmenta, i ima zaista više nego pristojan prtljažnik.
SUPERAUTO.RS: Sportage izložen u auto salonu ima 1.7 CRDI motor? Da li je dovoljno snažan za tako veliki automobil kao što je ovaj SUV, znate ne želim spor automobil.
SUPERAUTO.RS: Bojim se da je to motor male radne zapremine, auto je ipak jako težak, i veliki.
Nemanja Vujisić: Sportage je težak 1490 kilograma, ali motor ima obrtni moment od 255 Nm, a to je sasvim dovoljno za tečna ubrzanja.
SUPERAUTO.RS: Sportage je baš prostran, na zadnjem sedištu ima jako puno mesta, udoban je, čini mi se i da je gepek dovoljno veliki, kolika mu je zapremina?
Nemanja Vujisić: Zapremina prtljažnika je 560 litara, ali kada oborimo zadnju klupu, što prospektu koja je tačna zapremina. Nudi najviše mesta u klasi, Sportage je najbolja ponuda u klasi, niko ne nudi više, inače je i najbezbedniji, na Euro NCAP kreš testu je dobio maksimalnih 5 zvezdica. Kupovina Kije Sportage je najmudriji izbor, i to je sasvim objektivno.
SUPERAUTO.RS: Koja je cena, da li može da se kupi za 20.000, mislim da je to neki maksimum koji mogu da izdvojim?
Nemanja Vujisić: Ovaj u salonu je 24.300, ali vi možete kupiti Sportage sa slabijim paketom oprem Fun za 19.940, u beloj boji, ona se ne doplaćuje, ali znate njemu ta broja savršeno pristaje.
SUPERAUTO.RS: Slažem se, lepa je bela boja, stoji mu, ali pretpostavljam da je benzinac jeftiniji, ovaj 1.6 GDI motor nije loš, verujem da nudi slične performanse kao 1.7 CRDI, koja je njegova cena?
Nemanja Vujisić: Razlika u ceni između turbo dizelaša i benzinca je izuzetno mala, sa paketom opreme Fun benzinca treba platiti 19.540. Imajte na umu da je dizelaš štedljiviji, i da ima veći obrtni moment, benzinska verzija traži često gas do poda.
SUPERAUTO.RS: Ja bih pogledao i Rio Sedan, čini se da je prtljažnik više nego pristojan, kolika mu je zapremina, i koji su motori u ponudi, i zanima me koja im je cena?
Nemanja Vujisić: Zapremina gepeka je skoro 400 litara, otvor gepeka je dovoljno veliki, imate na raspolaganju dva benzinca, od 1,2 i 1,4 litara. Cena kreće od 10.540 za osnovni motor i osnovni paket Fun, ali pošto nećete lenj automobil, preporučujem vam snažniji agregat od 1,4 litara i 109 KS koji treba platiti 11.540, a dobijate i šestostepeni manuelni menjač.
SUPERAUTO.RS: Ne dopada mi se Rio u hečbek varijanti, ali definitivno želim dizel, moslim da mi je Sportage ipak malo veliki, a niji ni nužno da potrošim baš 20,000.
Nemanja Vujisić: Zašto ne pogledate ovaj pro_ceed 1.6 CRDI, 116 KS, odličan motor, i jako povoljna cena, košta 13.150 sa paketom opreme City. Ovaj automobil vam je dosta ozbiljniji auto od modela Rio, ipak pripada kompakt klasi, a ne B segmentu, ima dosta mesta na zadnjem sedištu, jako je stabilan, odličan auto, konkurencija za ove pare ne nudi ništa bolje. Uveravam vas da odlična kupovina, možemo napraviti i test vožnju.
Gospodin Vujisić je znao čemu služi ABS, ESP, znao je osnovne podatke o motorima, a razlike između paketa opreme zna napamet, toliko je detaljan, da bi sada bilo jako dosadno, da iznosim sve pojedinosti. Osim toga, pomenuti prodavac je jako snalažljiv, nije mi postavljao neprijatna pitanja, zbog toga što u jednom trenutku kupujem Sportage, a drugom Rio Sport Sedan. Kada sam primetio da Kia ipak ima nešto lošiju plastiku nego recimo Opel, g. Vujisić to nije komentarisao, drugim rečima nije ništa loše rekao o konkurenciji. Genijalan prodavac zaista može da vam pomogne, da odaberete idealan automobil za sebe, a takav je Nemanja Vujisić. U ovom salonu sam prošle godine opisao i veoma pozitivno ocenio njegovog kolegu g. Ivana Mandića, tako da mogu reći da je ovaj salon jedinstven u Srbiji po tome, što na jednom mestu ima nekoliko briljantnih prodavaca, a to nisu samo ovi koje sam testirao. Ovako jak tim nema niko u Srbiji, pa je jedan od razloga zašto se Kija sve bolje prodaje, njihov prodajni kadar, jer džabe vam reklama, ako prodavac ne zaključi posao do kraja. Svi oni koji požele da kupu neki Kijin automobil biće usluženi " kraljevski ". Na kraju, pozivamo vas da posetite ovaj salon automobila i pošaljete vaše komentare, oni nam jesu jako važni. Ako ste primetili da na jednoj slici g. Vujisić drži ruke u džepovima, imajte na umu da takve detalje ne ocenjujem, ali moguće je da ga je opuštena atmosfera razgovara opustila do te mere da je napravio tu malu, za mene beznačajnu grešku. Za izgled je ipak ocena devet, jer nema smisla da zahtevamo od prodavca da nosi sako na paklenim vrućinama, mada ima i takvih, koji i u " paklu ", pored kravate, nose i odelo (i u ovom auto salonu). I na kraju, umalo da zaboravim, ovde bi sa zadovoljstvom kupio automobil, i mogu sasvim slobodno da vam preporučim da posetite Zemun, i auto salon Kije na izlazu iz Beograda prema Novom Sadu.
Zvanični sajt je www.kia.rs. Preporučujemo da posetite ovaj sajt, koji je jako lepo dizajniran, i koji je genijalno smišljen. Za svaki model, možete videti koji su agregati dostupni, i sa kojim paketima opreme. Takođe preko sajta možete zakazati i probnu vožnju, što je jako važno, i korisno za svakog potencijalnog kupca. Sve je jako intuativno urađeno, tako se mogu snaći i oni kupci koji ne vole preterano internet.
Pravi profesionalci na delu, ljudi su ekstra, samo reči hvale imam za njih, moja sestra je u ovom salonu kupila kola, sve što je rečeno i dogovoreno je sa njihove strane ispoštovano. Treba hvaliti tako dobrog dilera, rubrika vam je inače odlična, testirajte malo više auto salone. Pozdrav od Milana....
Sanja Lakicevic 06.07.2012.
Ako je ovaj decko dobio 9 za izgled, onda ja stvarno ne znam kako bi trebao da izgleda prodavac za 10 - ku: P...
Vuk Romic 06.07.2012.
Blo sam u ovom salonu nedavno, mogu da se slozim sa prethodnim komentarom, a prodavac o kome ste pisali u ovom tekstu, Nemanja je jako ljubazan, profesionalan i poslovan. Ne postoji pitanje na koje on nema odgovor, čuo sam da je od skoro zaposlen u Kia autu, to mi je on lično rekao inače nisam ni jednog momenta stekao taj utisak iz razgovora sa njim. Sve pohvale na racun ovog mladog momka kao i za ceo tim Kie....
Zoran Ješić 06.07.2012.
Bio sam u ovom auto salonu u nekoliko navrata, zaista imaju sjajnu ekipu, pokupili su najbolje prodavce u Srbiji, svi su im prodavci ekstremno uljudni, uslužni, pristojni, i potkovani znanjem. Svi prijatelji koje sam doveo u ovaj salon su izašli iz njega sa novim automobilom. Ovde prodavci " ne mlate praznu slamu ", uvek će vam ponuditi auto koji je na popustu, uvek će vam dati neku alternativu, i uvek bre možete da probate auto. Ako Kia ovako nastavi, za par godina biće broj jedan u Srbiji. To sada zvuči nerealno, ali vreme brzo leti, a ja dobro znam šta pišem. Pozdrav redakciji, nastavite sa tesitranjem prodavca, nekim ljudima je to jako bitno....
POŠALJITE KOMENTAR
Najbolji japanski automobili su marke Subaru. Ovaj brend kod nas nije dovoljno popularan, ali vlasnici automobila ove marke, žele samo modele koje proizvodi Subaru. Ove specifične, premijum automobile, prodaju premijum prodavci, jer im je klijentela elitna, da ne kažem premijum....
Salon Ćirinac D. O. O nalazi se u Beogradu, na adresi Venizelosova 50. Kupcima je na raspolaganju mali, ali lepo uređen auto salon, i prodavci, koji su toliko ljubazni, da vas bude prosto sramota da ne kupite automobil kod njih. Čak i ako u ovome vidite malo preterivanje, pos...
Silom prilika, poslednjih godina se dosta krećem po auto salonima u Srbiji. A salona, kao i ljudi, ima svakakvih i ovakvih, i onakvih. Neki žive u prošlosti, neki previše žure unapred, a u nekima je sve sa merom. I prodavaca automobila takođe ima svakakvih...
Salon AC Brajić nalazi se na Novom Beogradu, na adresi Milentija Popovića 9. Kupcima su na raspolaganju brojna test vozila, i veliki parking ispred Sava Centra, koji se doduše plaća. Servis im se nalazi, na drugoj lokaciju, u Rakovici, do koje se brzo stiže zahvaljujući no...
Ako se ovih dana spremate da kupite nemački automobil, posebno ako razmatrate neki od modela među Srbima najpopularnijeg brenda Volkswagena, verujem da nećete propustiti da pročitate moje utiske. Ponovo sam posetio auto salon Porschea Beograd Sever kao tajni kupac modela...
Već sam opisao jedan auto salon u Mađarskoj, pa sam ovoga puta odlučio da proverim kako se prodaju Fiatovi automobili u Mađarskoj. Pošto je naš model 500 L izložen u tržnom centru Auchan u Segedinu sa cenom od 3.800.000 forinti (13.200 po srednjem kursu), scar...
U Beogradu se gotovo svakog meseca zatvori neki auto salon, servis ili auto plac. Narod nema novca, a kupci su sve nervozniji, zahtevniji, bezobrazniji, pa ako ćemo pravo i sve bahatiji. Prodaja je slaba, novih, ali i polovnih automobila. Stavljanje Srbije na Belu Šengen l...
Beograd iz meseca u mesec ima sve manje auto salona. Dileri su u dugovima, prodaja je slaba, uvoznici insistiraju na jako malim maržama, pa se od prodaje jednog automobila zaradi smešnih 100, što nije dovoljno ni da se plate računi za prodajno-izložbeni objeka...
Ulica Cara Dušana protekle godine izgubila je auto salone Škode, Opela i Chevroleta, a dobila prodajno izložbene prostore Fiata i brenda Chery. Fiatov salon automobila Auto kuće Kole nalazi se na broju 209. Odlučio sam da pogledam, kako neko ko je prodavao godinama...
Kupovina novih automobila je za mnoge u Srbiji nedostižan cilj, zato sam rešio da posetim Car Market, auto salon u kome je moguće kupiti proverene polovne automobile i dobiti samo proverene informacije. Ovde prodavac garantuje i za kilometražu vozila, koja imaju ured...
Kupovina Aurisa je ovih dana vrlo aktuelna: najpouzdaniji automobil kompakt klase košta samo 12.600, a u cenu su uključene čak i alu felne i serijski šestostepeni manuelni menjač. U Toyota Centru, koji smo takođe posetili -, imate uvek na raspolagan...
Sava Centar u Beogradu je poznat ljubiteljima muzike i filma, po sjajnim koncertima i filmskim premijerama, festu, ali u prizemlju ovog velikog zdanja, nalazi se i jedan zanimljiv prodajni objekat Chevroletovih i Opelovih vozila, koji morate da posetite ako ste kupac novog automo...
Na uglu Vareške ulice i Patrijarha Dimitrija, na kraju Rakovičkog puta, nalazi se novi auto salon AK Kompresora, koji uprkos krizi širi svoju servisnu-prodajnu mrežu po Beogradu. Parking ispred salona još nije gotov, pa se možete parkirati ispred njihov...
Rubriku " Posetili smo ", mnogo više čitaju, prate, i komentarišu oni koji se i bave profesionalnom prodajom automobila, a mnogo manje potencijalni kupci, zbog kojih sve ovo i radim. Hyundai je sve bolje i bolje pozicioniran u Srbiji, a pošto uspeh ne dolazi sl...
U Srbiji je postalo pravilo da se na servise, majstore, žalimo i kad treba, i kad ne treba, odnosno i kada nismo u pravu. Automobili se kod nas i dalje kupuju " napamet ", a tako se i biraju dileri. Našim kupcima ne pada napamet da ako u salonu prilikom kupovine vozila zatek...
Nastavljamo sa serijom tekstova posvećenih testiranju usluga i ponude u domaćim auto salonima, predstavljenih u okviru jedine rubrike ove vrste u Srbiji, " Posetili smo ". Ovoga puta, posetili smo auto salon Mazde, koji se nalazi u Karađorđevoj ulici broj 13. Parking je bio prebuki...
Kupovina novog automobila je za većinu Srba misaona imenica, pa sam još jednom rešio da utvrdim kako izgleda kupovina polovnih automobila u Srbiji. Polovnjake svi nude, ovlašćeni dileri, preprodavci, lopovi, veliki broj vozila u ponudi na sajtovima i og...
U Srbiji se, po pravilu, ide u servis kada se pokvari automobil. Isto tako, ide se u najjeftiniji servis i beži se od ovlašćenih servisa kao " đavo od krsta ", pa se kao rezultat često dobijaju neispravni automobili, u toj meri da postaju vrlo opasni. Najskuplje održavanje j...
Dobro poznati salon Dacije u ulici Vojvode Stepe, kuće AK Kompresor nalazi se na broju 318, blizu Saobraćajnog fakulteta. Odlučio sam da pogledam i, po mogućstvu, provozam Sandero, koji je zanimljiv našim kupcima kojima marka automobila nije previše bitna. Kupcima s...
Tržišno učešće Chevroletovih automobila u Srbiji je iz godine u godinu sve veće. Chevroletovi modelu su sve konkurentniji i kvalitetniji, a uslovi garancije bolji. Chevrolet sada za svoja vozila nudi garanciju punih pet godina, a ovaj brend samo u Beogradu ima čak č...
