Kao što ste već mogli da vidite iz prethodnih članaka, ukoliko pratite naš blog, verovatno ste primetili da često prezentujemo neke korisne alate za vas. Sa člankom koji upravo čitate biće slična sudbina, predstavićemo neke interesantne aplikacije, web sajtove i servise koji će zadovoljiti sve vaše potrebe bez obzira da li ste web developer, dizajner, project menadžer ili krajnji korisnik. Ono što je dobro kod svih resursa koji će biti navedeni je da su besplatni.
Sa njima možete pomoći svojim zaposlenima da budu produktivni, pronađete svoj izgubljeni laptop, zaštitite svoju sigurnost, prečistite emailove koji vam ne trebaju i još puno toga. S obzirom da se većina jednog radnog dana okreće oko interneta onda pronalazak bilo čega što bi vreme učinilo lakšim i produktivnijim je vredan pomena. Neke alate već evrovatno znate, a neke možda i ne. Nadamo se da ćete pronaći one koji će vama učiniti život lakšim.
Ako neko svakodnevno lovi ikonice po Internetu onda su to dizajneri i developeri. Svako od njih zna koliko to može biti komplikovana potraga, ali sa IconFinde-om to može biti znatno olakšano. Radi se o pretraživaču ikonica sa ogromnim izborom koji može da zadovolji vaše potrebe.
Za sve one kojima treba real time statistika o poseti sajtu, Woopra je odličan alat koji će zameniti vaš sadašnji servis koji koristite u ove svrhe. Možete vrlo lako proveriti šta se dešava u tom trenutku na vašem sajtu i šta vaši korisnici rade.
Da li imate problem da usmerite svoj tim ili da održite produktivnost? Onda dozvolite majmunčetu da pomogne. Sa servisom jednostavno nazvanom Monkey on your back možete kreirati liste sa stvarima koje treba uraditi i slati razne taskove kome god želite.
S obzirom na vreme koje provodimo online Readabiilty je pravi alat koji bi mogao čitljivost da poboljša koliko god je to moguće. On jednostavno skine sav stil na sajtu kako bi kreirao bolju vizuelnu prezentaciju sadržaja.
Većina nas u online zajednici volimo Firefox jer je odličan browser, ali se problem javlja kada morate da radite u nekom drugom sistemu koji nije vaš. Međutim sa ovim Portable Edition-om možete sa sobom poneti sve svoje bookmarke, šifre i dodatke.
Inbox vam postaje preplavljen? Potrebna vam je pomoć da biste se motivisali da prečistite nagomilane emailove? Onda je aplikacija Email Game prava stvar. Sa ovom aplikacijom Email može biti ponovo zabavan.
Za sve koji rade u kreativnoj areni, wridea je obavezan alat, ali može da posluži i bilo kojem online profesionalcu. Ovo je servis kojim možete da organizujete svoje ideje uz kolekciju brainstorming alata koji su vam na raspolaganju.
Comodo SecureEmail je jednostavan način da pošaljete enkriptovan email tako da niko ne bude u mogućnosti da vaš email presretne i izmeni sadržaj. Ovim alatom vaše email poruke mogu biti sigurnije za samo par minuta.
Postoji gomila razloga zbog kojih bi želeli u toku surfovanja da promenimo IP adresu, ali kako da znamo da maskiranje IP adrese zaista radi? Takođe postoje trenuci kada nam je samo potrebno da znamo koja nam je IP adresa. Ukoliko ste u ovoj grupi onda samo idite na ovaj sajt i ispisaće vam se vaša IP adresa.
Da li vas nervira što morate da se registrujete na neki sajt samo da biste pokupili neku kratku informaciju? Uvek možete koristiti šerovane login podatke za različite sajtove koje primoravaju korisnike da se registruju. Ovakav skup login podataka je BugMeNot.
Bez obzira da li ste dizajner ili urednik sadržaja, CushyCMS vam se može naći kada želite da definišete oblast koja se može editovati i napraviti adekvatne promene a da ne morate pre toga postati majstor programerskih veština.
Besplatan softver koji vam pomaže da zadržite privatnost online, kao i poverljivost i analizu posete kroz ugrađene opcije. Ako tražite način da ostanete anonimni dok surfujete, ovaj alat vam može pomoći.
Kada završite sa gledanjem svih ovih kul sajtova i aplikacija i ne želite da to podelite sa kolegama ili nekim drugim članovima šering sistema ova Firefox ekstenzija će biti od koristi. Ona će očistiti history, kukije, passworde i sve ostale snimljene informacije kroz par klikova.
