Učešćem tokom godine na takmičenjima širom sveta u okviru svetskog kupa, piloti paraglajdera su samo potvrdili svoj kvalitet i dobre rezultate, koje ostvaruju na domaćim takmičenjima. Goran Đurković iz Paraglajding kluba Berkut iz Vršca, ponovio je prošlogodišnji rezultat, osvojivši treće mesto u konačnom plasmanu svetskog kupa u preciznom sletanju.
U okviru svetskog kupa u preciznom sletanju, tokom ove godine održana su četiri takmičenja Malezija, Crna Gora, Albanija i finalno u Nemačkoj. U Maleziji je Goran Đurković ostvario najbolji rezultat sa osvojenim četrvrtim mestom od preko 50 takmičara, dok je ekipno bio prvi. U konačnom plasmanu, pozicionirao se pojedinačno na treće mesto od ukupno 135 takmičara koji su ove godine učestvovali u svetskom kupu, dok je ekipno bio drugi. Pored njega, dobar plasman je ostvario i Jovan Novak iz KSL Ares iz Beograda, zauzevši 14. mesto. U ženskoj konkurenciji, na kraju je najuspešnija bila Tamara Kostić iz PK Berkut iz Vršca, sa osvojenim trećim mestom. Zanimljiv podatak je da su među prvih 50 najboljih u svetskom kupu za 2012. godinu, 11 takmičara iz Srbije. Trenutni poredak u Svetskom kupu u preciznom sletanju je:
Muška konkurencija: Goran Đurković 3. mesto
Jovan Novak 10. mesto
Ženska konkurencija: Tamara Kostić 2. mesto
Milica Marinković 3. mesto.
I u drugim disciplinama paraglajdinga, ništa manje uspeha. Petar Lončar iz Aerokluba Jat iz Beograda, naš jedini akro pilot u paraglajdingu, ujedno i prvi predstavnik Srbije u akrobatskom svetskom kupu, završio je ovogodišnja takmičenja na, za sada najboljoj poziciji, 10. mestu od ukupno 47 pilota. Na rang listi država u akrobatskom svetskom kupu, Srbija je time dospela na sedmo mesto. Petar je trenutno na 18. mestu FAI rang liste akrobatskog paraglajdinga, od 100 paraglajderista. Vladimir Bačanin iz Kluba slobodnog letenja Ares pozicionirao na 41. mesto FAI rang liste u preletu i zajedno sa osvojenim 20. mestom na Evropskom prvenstvu, ostvario do sada najbolji rezultat naših takmičara u disciplini prelet.
Ljubisa Naumovic, AK Nasa Krila - Paracin
Figurativni skokovi predstavljaju individualni slobodan pad u kojem se takmičari ocenjuju od strane sudija koliko brzo i precizno mogu da izvedu unapred zadati komplet elemenata. Serija elemenata se sastoji od levog zaokreta od 360 stepeni, desnog zaokreta od 360 stepeni i salta unazad. Ovaj niz elemenata je potrebno izvesti 2 puta. Meri se vreme za koje je zadati komplet urađen, pa se od toga oduzimaju kazne za pogrešno izvedene elemente. Ova disciplina zahteva visok nivo znanja i kontrole tela u slobodnom padu, pri brzinama od 200 do 250 km / h.
