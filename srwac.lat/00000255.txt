Tokom mog zadnjeg boravka u Srbiji, sedeći u prodavnici računarske robe mog prijatelja Tice (iskrena preporuka: ako ste u Pomoravlju i kupujete računar kontaktirajte ga), bio sam toliko idle da sam počeo da posmatram kako ide proces naručivanja računarske konfiguracije kod njega i bio šokiran serijom koraka (biće post o tome) koje on mora da poduzme da bi ispratio taj proces. Kad sam ga pitao o tome da li mora stvarno toliko vremena da potroši na pojedinačnu porudžbinu on mi je odgovorio da mora jer (pored ostalih razloga) on koristi knjigovodstvenu aplikaciju opšte namene koja nije prilagođena specifičnim potrebama prodavnica računarske opreme. Na moje pitanje što ne kupi onda specifičan program, on se samo nasmejao i rekao da takvog nečeg nema kod nas na tržištu.
Ja sad kao svaka osoba s one strane grane naivno pokušam da izgooglam neki program za PC servise ništa. Pretpostavim da je to zato što nemamo još razvijenu potrošačku kulturu pa se firmama ne isplati da ulažu u sajtove i ostavim post na elitesecurity forumu gde dobijem jedini odgovor da
To ti je kao da hoćeš da kupiš auto pa tražiš auto koji je napravljen baš za tvoju ulicu dok ti ostali ne odgovaraju.
Već pomalo iznerviran vratim se nazad do svog prijatelja Tice i kažem mu kako je bio u pravu i kako nema aplikacije i da mi zvuči kao vrlo interesantna poslovna prilika gde i je on (kao i još dosta drugih ljudi nakon toga) da se ne zamajavam jer nema ko to da kupi te da nema para u tome.
Pošto sam ionako bio na odmoru odlučio sam opet da izgooglam knjigovodstvo program Srbija i da vidim dve stvari:
da li postoji program za PC servise koji bih Tici mogao da preporučim
da li ima novca u srpskom tržištu poslovnih aplikacija / takvo kakvo je /
Svestan sam da to apsolutno nije dovoljno za bilo kakav naučno tačan odgovor (čak naprotiv sasvim je moguće da je zaključak netačan) i da svaki kvart svakog grada ima neke svoje programe i programčiće i da je izrada software-a skupa, mnogo ljudi rade itd itd, ali sa razdaljine od 1500 km to je najbolje što sam mogao da učinim a i izgledalo je dovoljno zabavno pa što da ne
Rezultati internet pretrage za knjigovodstvenim programima u Srbiji
Pre nego što krenem sa rezultatima samo mala napomena da u ovom postu neću zalaziti ni u kakve tehničke detalje i moje lične ocene programa i sajtova, već ću se fokusirati samo na traženje odgovora da li ima para na našem tržištu ili ne.
Bez ikakve sumnje, slovenački Datalab je po meni tržišni lider u oblasti knjigovodstvenih aplikacija u Srbiji po mnogim kriterijumima: kvalitetu sajta, kvalitetu korisničke podrške, ulaganjima u širenje distributerske mreže, ozbiljnim razvojnim timom itd.
Sama činjenica da postoje na nivou bar 10 zemalja dovoljno govori o njihovoj logistici i sposobnosti da osvoje strana tržišta. Definitivno nije firma malog Perice iz komšiluka koji piše programe za knjige. Osnivanje sad već daleke 1997 pridodaje tom utisku takođe.
Po mom mišljenju ovo je jedna od glavnih domaćih aplikacija koja je dugo na tržištu (od 2000 - e) sa agresivnim pristupom na tržištu i mrežom distributera of 11 firmi sasvim respektabilni igrač na tržištu drugim rečima.
što ukombinovano sa podacima datim u cenovniku knjigovodstvena agencija sa do 6 radnih mesta i do 50 klijenata sa jednom bazom u jednoj mreži plaća 1000 evra fiksno (bez prava na novu verzije). U slučaju da gore navedena firma želi da dobija nove verzije mora da plaća 40 evra / mesečno.
U skoro svim pretragama po raznim ključnim rečima ovaj sajt je uvek bio u top 3 organska rezultata. Google PR je 3 / 10 što je po meni OK (posebno u poređenju sa drugima). Sudeći po listi korisnika programa program se distribuira samo na srpskom tržištu pa dolazim do zaključka da je firma koja ga proizvodi iz Srbije iako me google translator malo zbunio nudeći mi da prevede stranu sa hrvatskog. (Veliki disclaimer: razlog zašto navodim ovde dilemu da li je program hrvatski ili ne nema NIKAKVE veze ni sa kakvim glupim balkanskim šovinističkim pričama već isključivo u funkciji analize da li su firme sposobne da naprave novac na našem tržištu rukovođene spolja ili ne, tj. da li know-how je uvezen ili stvoren u Srbiji. Što se mene lično tiče, svejedno mi je da li je neko / nešto iz Srbije, Hrvatske, Zimbabvea-a ili Liliputanije)
Sudeći po listi korisnika programa a i rečenici datoj na sekciji poslovnih osnova
mreža i u 150 preduzeća i taj rad se odvija uspešno, iz dana u dan, (već?) 18 godina.
i sudeći po cenovniku gde je STD verzija aplikacije 2600 evra (1000 evra manje od PRO verzije koju verovatno agencije koriste ali ok koristiću jeftiniji paket) sa 200 eura dodatnom LAN licenceom dolazim do potpuno proizvoljne i bazirane na možda netačnim podacima računice da je autor lidera zaradio
Jedna od najpoznatijih firmi u Srbiji osnovana još 1988 godine sa značajnijim rastom od 2000 - e ima DOS baziranu aplikaciju koju sudeći po stranici korisnika Wings aplikacije koriste 1734 korisnika na 2460 instalacija. Izračunati prosečnu cenu njihove ponude je zadatak koji sam sasvim sigurno zbunjuje i neke od njihovih korisnika morem opcija i složenim proračunom, ali recimo da uzmem da je neki realni osnovni paket za prosečnog knjigovodju oko 800 evra i 50 evra cena dodatne licence dolazi se do sledeće računice
Velika srpska firma osnovana 1991 sa sedištem u Užicu i predstavništvima u Beogradu i Čačku koja je definitvno konkurent Wings-u u pogledu hajde probaj da ukapiraš koliko košta tvoja aplikacija kriterijuma, ali ja nisam bio lenj pa sam skinuo pdf cenovnik i nakon nekog vremena proučavanja došao sam do cifre od 2900 evra (100 evra po mrežnoj licenci itd)
Dok sam za prethodne firme čuo i ima smisla to što rade da generiše toliko novca, ovaj web site kao aplikacija me je iznenadio / šokirao u tolikoj meri da odbijam da verujem podacima, ali sam ipak odabrao da ih prezentujem pa vi sudite sami. Jeste da je operativan na tržištu SLOHRSRB, ali opet sudeći po cenovniku gde cene idu od 20 do 60 eura (sa promenjivim brojem korisnika) sa prose; nom cenom po korisniku oko 9 evra mese; no (35 / 4) i podatka da je registrovano 25497 korisnika (umanjimo za 1 / 3 tu cifru za nekonvertovane korisnike) dolazimo do proračuna
16828 korisnika 9 evra / mes = &gt; 151.000 eur / mes = &gt;
bar 1.817.000 EUR / godišnje (?)
Ostali rezultati
Gledao sam sajtove i ostalih firmi, ali neki od njih nemaju cenu programa objavljenu javno na internetu (Prizma, ABSoft, PDVOffice, Mihajlovic Soft itd) dok neki ne objavljuju broj korisnika (Adacco, PRO Express, Colas, V-energy) tako da je nemoguće i za njih proceniti odokativnom-šaciometrijom koliko novca potencijalno zaradjuju godišnje. Ima i dosta (čini se malih) firmica (Fiposoft, New Vision Bytes), ali mislim da one ne utiču na zaključak.
Zaključak
Sasvim sigurno sam promašio bar tuce jakih igrača, ali kao što rekoh zadatak mi je bio izgooglati za jedno veče odgovor na pitanje da li ima novca na srpskom tržištu poslovnih aplikacija i moj lični zaključak je da ga ima. Ne kažem da je jednostavno doći do nivoa pomenutih giganta (čak naprotiv mislim da je izuzetno teško), ali je činjenica da postoje bar nekoliko firmi koje sam ja pronašao za nekoliko sati traženja po netu (koji je sam po sebi zanemarljiv prodajni kanal u Srbiji) dovoljan pokazatelj da ima novca u sasvim dovoljnoj meri da je suludo olako odbaciti san o izradi nove the-best-uber-naj-naj poslovne aplikacije za tržište Srbije, a i šire.
Što se tiče mog drugog cilja moje potrage / da moj prijatelj Tica dobije svoj program / definitivno nisam našao program za PC servise koji radi knjigovodstvo samo knjigovodstveni program koji može da se koristi u PC servisu tako da je jedini način da on dobije taj program kako izgleda da probam sam da ga napravim.
Jeste možda suluda ideja, ali kad zatreba raditi sulude stvari za koga ćemo ih raditi ako ne za svoje prijatelje, zar ne?
Sigurno da ima prostora za rad na tržištu na kojem su ljudi tokom godina (sistemske monopolističke torture) legli na rudu i prihvatili da funkcionišu po sistemu to tako mora. Šta hoću da kažem, jednim aktivnim pristupom, samim usvajanjem filozofije da je interes pružaoca usluge zadovoljan korisnik (klasa korisnika), u svakom segmentu njegovih realnih potreba otvara se neograničen prostor za vrednog i hrabrog profesionalca. A i običan čovek pre (i sa osmehom na licu) plati veću sumu za zadovoljstvo nego li manju jer mora. U Srbiji je otvoren stalan konkurs za pro bono poslovne aktivnosti koje se naravno materijalizuju na srednji rok jer se malo ljudi prijavljuje Što se tiče konkretnih cifara, tu su stvari verovatno prilično fluidne i teško je pogoditi tačnu situaciju i ljudima čiji je posao da izmere cifre ali i uz nulu gore ili dole vredi pozabaviti se temom. Pozdrav za Prag iz kišnog Beograda, Mijat
pa nidzo reklo bi se da su ovo ozbiljne cifre i nisu nimalo za potcenjivanje, tako da uzeci u obzir cifru koja se mora izdvojiti za program u startu im kasnije za mesecno ili godisnje odrzavanje zavisi od programa shvatas da se ne isplati biti knigovodja u srbiji (narvno salim se), jedini je problem sto su takvi programi usko vezani sa situaciom u zemlji, naravno mislim na krizu jer dosta firmi se zatvara, kao problem broj dva nazalost je nepismenost stanovista i strah od tehnike i komojutera mnogo vise vole da racune pisu rucno, ali sta da radis bice bolje pozdrav od starog dobrog druga K e iz tvog rodnog grada i naravno obavezno se javi kad dodjes.
1. PANTHEON-ov prvi korisnik je bila ozbiljna HW kuča pa ima dosta tog DNK-ja koji sigurno determinira PANTHEON kao super rešenje za PC servise. Možda samo dve brze napomene: sastavnica na narudžbi (za konfiguriranje računala) te pračenje serijskih brojeva (da ne reklamira disk kupljen kod komšije kod tebe) na svim nivoima.
2. eRačuni: podatak je pogrešan odnosno zavodeći marketing sa strane tog vendora. Kod pažljivog promatranja fine printa vidi se, da je 16 K ljudi zatražilo demo verziju i upisalo svoj mail a ne da jih toliko i plača mesečnu pretplatu. Inače: ima i PA u hosted (SaaS) načinu u Srbiji kreče ta ponuda uskoro
3. Što se tiče generalnog pitanja mislim da je kalkulacija je malo drugačija. Za razvoj ozbiljnog programskog paketa treba verovatno od 2 - 7 M 3 - 5 godina. Uz to dodje još trošak održavanja na prodajnom nivou (čitaj: držanje koraka sa zakonodavstvom () i tehnologijom) cca 1 M / godišnje. Ukupni trošak na programera je cca 30 % jeftiniji u Srbiji nego u Sloveniji, znači može se malo uštediti ali ne dovoljno.
4. Ako za kalkulaciju uzmemo 10 godišnju amortizaciju osnovnog paketa godišnje održavanje onda dodjemo na cca 1.7 M koji treba generirati godišnje za preživljavanje. Ako tražimo 100 na korisnika, znači da nam treba cca 17,000 korisnika za pozitivni cashflow.
5. Moje lično mišljenje je, da za dugoročno proživljavanje takve firme treba tržište od min 500,000 potencialnih kupaca. A to svakako znači najmanje čitava ex-YU, samo Srbija (računajuči i satelite) nije dovoljna.
Ali: finta nije u core sistemu nego u implementacijama. Svaki sistem mora da se prilagodi korisniku. Oni bolji, otvoreni, omogučavaju čak i user programming čime se stekne nužnu fleksibilnost. Mislim da su zarade daleko više a rizik puno manji u toj oblasti.
Kao što sam i napomenuo više puta u svom postu, smatram Pantheon najozbiljnijim programom koji trenutno postoji na tržištu Srbije i već sam ga preporučio svom prijatelju da pogleda demo verziju.
Vezano za tvoje komentare želim da samo kazem da nisam toliko naivan da verujem da je izrada programa za knjigovodstvo delatnost gde ogromni novac vise sa grana i čeka slučajnog prolaznika da ga ubere. Potpuno sam svestan sam da je izrada programirskog koda samo vrh ledenog brega, a da sva logistika i organizacija operacija sa QA, tehnickom podrškom, prisustvom na više tržišta, razvijanjem distributerske mreze itd je ogroman posao koji zahteva ozbiljen resurse (i ljudske i novčane) kao i ozbiljan know-how. Jednom rečju slažem se u potpunosti sa tobom o tome da je izrada poslovnih aplikacija kapitalno intezivna u pogledu ulaganja, sa malim profitnim stopama i sporim ROI.
Iako sam definitivno the laik u poredjenju sa tvojim iskustvom, nadam se da ćeš mi dozvoliti da stavim pod znak pitanja tvoje cifre na kojima baziraš svoje zaključke.
1. Cena aplikacije od 2 do 7 miliona eura Naravno da ima raznoraznih aplikacija, ali za bilo koju od njih 2 - 7 M mi izgleda kao neverovatno velika cifra / 3 - 5 godina do solidne V3 ajde i da prihvatim uslovno. Smatram da mali fokusirani tim crafstman-a sa preciznom vizijom obima i segmenta moze da odradi taj program za mnogo manje novce. Koliko manje i u kom stepenu bi to bilo uporedivo sa ozniljnim aplikacijama poput Panthenona to vec ne mogu da znam, ali bi definitivno bilo uporedivo sa većinom programa na tržištu. U mojoj glavi bar, umesto big bang-a i pravljenja uber aplikacije princip sa manjim fokusiranim proizvodima može da generiše organski kapital dovoljan za dalji postepeni rast. Znam da će ovo da zvuči suludo i da ću momentalno izgubiti kredibilitet u tvojim očima nakon ove izjave, ali ja sam uveren da ako moram tu V1 verziju prave aplikacije mogu da napravim sasvim sam. Sam po moranju a ne po izboru jer ne želim da pokušam da uvlačim tudji kapital u svoju ideju a Bez tog startup kapitala nemoguće je naći nikog ozbiljnog koji hoće da utroši hiljade sati svog vremena samo zarad obećanja o boljem sutra.
2. Korisnicka sluzba podrske sa cenom od 1 milion eura godišnje Sa stanovista laika racunica ide ovako: milion eura pdoeljeno sa 12 je 83000 eura mesečno, što ako podelimo sa 300 eura (nisam odavno bio u Srbiji, ali mi je rečeno da za te pare mogu da se nadju radnici za podršku) je 277 ljudi. Svestan sam da ne ide sve na plate zaposlenih i svestan sam da vi imate veliki broj klijenata, ali vecina tih klijenata ne zove svakog dana tako da stvarno nalazim za tesko da poverujem da je i 100 zaposlenih dobrano previse za tu namenu.
Ok, da ne cepidlacim previše sa ovim ciframa za koje sam već rekao da nisam nikakav ekspert za razliku od tebe, samo ću još izgovoriti pitanje koje mi se vrzma u glavi od momenta kad sam pročitao tvoj komentar: da li je DataLab od dana 0 imao veliku infrastrukturu i uloženi kapital ili je rođen kao plod (pretpostavljam tvog) rada i ideja pa je tokom vremena rastao? U slučaju da je ovo drugo, zar se ne slažeš da je moguće i u 2010 - oj (iako realno nereleano) da još neko drugi ima sličnu motivaciju i viziju i da nije kompletno osudjena na propast ideja o izradi nove savršene knjigovodstvene aplikacije?
[... ] koji su dobili sigurno iznos sa 7 cifara za svoj knjigovodstveni program. Tu procenu baziram na grubo procenjenih 1.1 miliona eura godišnjeg prihoda, kao i na proceni DataLab-a o povećanju njihove zarade sled akvizicije od 1.6 3.9 milion [... ]
Naravno da ima smisla raditi poslovne programe u Srbiji, međutim Vaše financijske projekcije su i više nego nerealne i to iz više razloga, ali nebi sada o tome. Posebno je zanimljiv komentar gospodina Andreja Mertelja, koji je verovatno kao momak podigo kredit od 5 miliona eura i iduće 3 godine pisao svoj program, a nakon toga odlučio da uloži još koji euro i na pladnju dobije još par hiljada uglavnom nezadovoljnih korisnika Blue softa. Svi zaboravljaju na jedan ogroman broj malih preduzetnika, ali i preduzeća koja imaju odvojenu proizvodnu i komercijalnu funkciju od računovodstva koje im rade uslužno agencije. Automatsko povezivanje tih funkcija (bez dodatnog ukucavanja dokumenta), po mome je mišljenju još uvek nedirnut segment tržišta. Naravno vreme ističe i u dogledno vreme biće potreban ogroman novac kako bi se osvojio deo tog tržišta. Po mojoj proceni ovo je zadnji momenat da se uđe u ozbiljniju utrku za udeo na tržištu a da Vam pri tom neće biti potrebni milioni eura.
Slučajno sam nabasao na tvoj blog pokušavajući da vidim da li je zauzet domen programi-za-knjigovodstvo. Prijatno sam iznenađen tvojim novim i originalnim pristupom celoj priči oko knjigovodstvenih programa u Srbiji. Čak i ako ne napraviš program koji si zamislio, već si svojim sagledavanjem i prikazom stvari puno uradio za nas ostale koji pokušavamo da živimo od izrade i prodaje knjigovodstvenih programa u Srbiji. Ako zatreba neka pomoć od mene ćeš je uvek imati. Nadam se da ćeš započeti dovršiti svoj projekat i u tome ti želim puno uspeha.
Tici (i ostalim vlasnicima PC shopova) treba resenje pravljeno za PC shopove koje ne boluje od boljki koje resenja opste namene donose. PC servisi takodje imaju mnogo osobenosti (npr. integracija sa B2B portalima distributera) koje nijedan program opste namene ne pokriva. Disparitet izmedju stvarnosti i knjigovodstva najbolje se vidi kada se posmatra proces proizvodnje racunara. Da ne duzim, smatram da su osobenosti koje program za prodavnicu racunara sadrzi u tolikoj meri posebne, da standardna resenja nisu optimalna u ovoj maloj nishi.
O tome kako i zasto koristim termin program za knjigovodstvo na blogu sam vec detaljno pisao ovde ukratko normalni ljudi koriste najvise taj termin, a ne ERP, racunovodstveni softver itd (bespogovorno se slazem da su izrazi ovog tipa mnogo pravilniji i precizniji). Pojam programa za knjigovodstvo koristim tako na ovom blogu u maksimalno sirokom smislu poslovnih aplikacija (koji ukljucuje u mojoj glavi i ERP aplikacije)
Bez obzira na to da li trebaju Tici ili ne, hvala na podeljenim linkovima koji ce sasvim sigurno biti od velike koristi citaocima ovog bloga u traganju za savrsenom poslovnom aplikacijom
G-dine Nikola, malo objasnjenje zasto po mom licnom misljenju na trzistu Srbije nema odgovarajucih poslovno-knjigovodstvenih programa za pojedinacene oblasti poslovanja. Razlog je vrlo jedsnostavan, ciljna grupacija na trzistu. Po nekoj slobodnoj proceni, u Srbiji ima registrovano oko 200 k preduzeca i 100 k preduzetnika, potencijalnih kupaca poslovno-knjigovodstvenog programa. Medju tih 300 k firmi, udeo onih koji se bave racunarima je mozda 2 - 3 %. Samim tim se postavlja pitanje, dal je moguce napraviti program koji ce zadovoljiti sve oblasti poslovanja? Da moguce je, ali to bi bila jedna velika azdaja, koja bi bila isuvise komplikovana, ne samo korisnicima, nego i distributerima, ali i samim programerima. Inace, iz licnog iskustva, ono sto je g-din Andrej naveo da je program DataLab-a u mogucnosti da uradi, dodajem na to, da istu stvar mogu uraditi i drugi softveri (Calculus, Bluesoft,..) Zasto onda ni jedan od tih programa nije idealan za oblast poslovanja racunara, jer ce korisnik postaviti pitanje, a zasto nema da mi on ponudi osnovne komponente (sta ako neku kojim slucajem zaboravim). Eto prve dorade, a krenuli smo od obicnog magacinskog poslovanja sa proizvodnjom (sklapanjem komponenti). Evo primer i iz druge oblasti, apoteke npr. Klasicna maloprodaja, prodajes robu fizickim licima, imas ulaz robe, i izlaz robe, ali uz mali dodatak serijski broj, odlicno poklapa se sa poslovanjem racunarske tehnike, ali njima ne treba da nudi opcije, ali i im treba nesto drugo, rok vazenja leka, jos jedna dorada namenska za ovu oblast (pitanje je koliko ih ima, a da meni sada ne padaju na pamet). Ili veleprodaja lekova, opet ista prica, ulaz-izlaz, serijski broj, rok trajanja. Oho imam program za vas, eto meni novca, al ne lezi vraze Znate mi kao velika farmaceutska kuca, imamo automatski magacin (mislim da je po zakonu obavezan). Sto znaci moras pored serijskog broja imati i lokaciju tog leka (red, polica, mesto na polici) i bilo bi lepo kad bi to moglo sve automatski da se poveze na nas automatizovani proces koji nam to doprema iz skladista, odnosno slaze u skladiste. Eto jos jedne namenske dorade, mozda izgleda komplikovano, mada verujem da nije teska za izradu, ali nadogradnje se gomilaju. Navedoh samo 2 primera, ko ce da pomisli sta je sve ljudima potrebno, ili misle da im je potrebno. I kad sve ovo doradis na programu eto 4 - 5 % trzista, ali ne sigurnog Ovako svi rade uopsteno, moze za svakog, pa ako plate doradu mogu da dobiju i ostalo. A u Srbiji pomeni doplatu, to je kao da im uzimas akcije preduzeca, a ne radis ono sto oni zele. Nadam se da sam ti bar malo pomogao, ako nisam onda se izvinjavam na zauzetom prostoru.
