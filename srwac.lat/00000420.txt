U isčekivanju potraga za slanom vodom
inače mama još malo pa idemo na more inače mama još koliko dana do mora? Ufff, šta je sa tom decom i morem? Da, da, da šta je sa decom i morem ne zna se ko je gori. Juče smo bili do našeg najultramegagigapopularnijeg marketa (nije da su baš ekstra giga u našoj nam Subotici) i sve nešto kao idemo da spiskamo novce na sitne potrepštine za dečiji rodjendan (deca jesu sitna, ali potrepštine), kao ono staložena i veoma praktična, i nikako potrošiti izdvojena sredstva za proslavu mama, dohvata se super povoljno ponudjene tašne za plažu Kako i ne bi bilo povoljno, kada su napisali da je povoljno. Pa kome još ne treba tašna za plažu kada ide na more? Mislim stvarno Kome još ne treba? Pa ne treba onome kome je plaža kada zagrabiš nogom iz dvorišta, a staviš ručak da se kuva, omućkaš noge (a bogami i ostale delove) u slanoj vodi, pa onda čuješ da ti ćufte trče po šporetu, jer si se zaneo u ronjenju E tom nekom ne treba tašna za plažu, kada možeš dobaciti peškir sa prozora pravo u more Ali, gde ćemo se izdvajati, kakvo bi ja žensko čeljade bila, da nisam kupila, već gore pomenutu, torbu za plažu? U stvari, kupio mi je Mangup šta će sa mnom zvocala bih verovatno do izlaza (a to u pomenutom marketu traje..), a možda i dalje I tako sitne potrepštine za rodjendan kupljene tašna za plažu (e vala ima da potrpam peškire u nju i da je nosim na plažu) kupljena, znači, velike brige polagacko se rešavaju
E sad. da taj polazak na more ne bude tako jednostavan, moraćemo se ekstra zalagati na poslovima nam našim sve do poslednjeg dana pre polaska, a taj dan ako treba i do kasnih noćnih sati, samo da odemo put slane vode I šta će nas tamo dočekati? Za početak, ta posoljena vodica, nadamo se ako u ovoj SEKI nije i ona izfiltrirana usled raznih nestašica, pa možda i soli nestalo, pa ko veli, dok mož, nek se iskoristi. Nadamo se suncu, ako još uvek ima volje sijati kao što je nekada sijalo i grejalo, jer ni sunce više nije kao što je nekada bilo. Nadamo se onom naglasku meštana, koji tako prija čuti (doduše, možda nekome i ne, ali ja ga obožavam), pa onda, najviše od svega, nadamo se mirisu mora Uz sve to, dobro bi se bilo malo i odmoriti na moru od priprema za more. I tako čim stignemo pravac žubor na weliku šolju (da ne zagadimo veliku vodu), pa pravac plaža I onda, ritual, svakodnevni, strašan, naporan ritual, koji cedi poslednju mrvicu snage iz organizma Moraš ustati, a da to nije zbog odlaska na posao (ne znam kako ćemo to podneti), pa onda moraš skuvati kaficu i čak sići nekoliko stepenica (ima sigurno petnaestak) do plaže i pri tome još tu kafu i popiti (u hladu naravno). A tišinu i mir remetiće ti neko dosadno oglašavanje njihovih, morskih golubova (čitaj galebova), koji besramno šetaju po plaži (kao naši, subotički, po Korzou), pa još onda i zapljuskivanje talasa. ne znam nekako ćemo podneti tu muku Pa se onda još moraš i bućnuti u vodu, pa ležati na suncu, dok poslednje graške znoja ne ocedimo u peškir, i tada, kada skontamo da postoji šansa da se otopimo i da nas ne pronadju, opet pravac voda (veoma nazdravlje za srce ali šta nas briga, još se ne brinemo za njega) i tako u krug. Pa još ako nam se posreći da nas ne opali alergija na sunce, gde li će nam biti kraj I kada dan polako pridje kraju, moraš još i auto upaliti (ne zapaliti), pa pravac do grada na sladoled, pa maltretirati se kroz one uske ulice starog dela Trogira, pa onda buljiti u one milionerske jahte pa šetati kraj mora i opet lizati sladoled ili ispijati kaficu Ne znam sve nešto ne mogu da verujem da se bliži i taj dan. Naravno neću sad početi ovde po blogu da odbrojavam dane. ali nadam se da će sve biti u redu i da ćemo stići do našeg odredišta sa svim zubima i ostalim delovima na broju i da nas nikakva neplanirana dogodovština u tome neće sprečiti (šta ću, kad sam sujeverna (pomalo), pa da ne ureknemo)
E lakumiću, radujem se što najzad isčupah komentar iz tebe, jes da je zloban, al šta me briga Ali evo, iskreno nam je žao što se nećete uputiti sa nama na tu stranu, iskreno, al iskreno (sad sam već preterala) Znala sam da će se lakumić uzjoguniti
Ma, ajde bre Jaka stvar ići na more Probaj ostati na Paliću, ako imaš tol ko para I baš me briga za slanu vodu kada mogu zagadit svoje noge u našem biseru. i ćemo da vidimo ko će bolje fotke da napravi: Vi kao tamo neko more, velika slana baruština, a ja divno jezero u subotičkom predgradju Ma izazivam Vas na megdan, bre
Daklem, Slladjane, jes da ne zauzimaš puno mesta, ali nema Da zaboravila sam jedan sitan detalj da navedem, na put nas vozi Kraljica Majka (iz milošte moja draga mama), možda će ti donekle to umanjiti želju (sreća, pa još nije sebi nabacila nikakvu varijantu ičega gde može da čita moje brljanije po blogu)
A što se tiče Grandea i megdana, deder, manimo se fotomontaže Ja jedino ne mogu da obećam da ću uhvatiti vesele ribice za fotkanje na moru, mislim imaju one tamo pametnija posla nego da se meni smeše, vole disati kiseonik koji tamo ne prodaju na bočice, nego raste sam, u morskim dubinama Ali i onda, Grande, verujem da ćeš obaviti valjan posao, jedino ako ti objekat fotografisanja ne nestane (kao neki pomenuti u tvom tekstu)
Eh kad se setim mora Kada sam bio dete uvek sam ga iscekivao, kao i deca u ovoj prici. Nije strasno ako par dana propadne, ako bude lose vreme, bitno je da si na moru I veruj mi da su mala deca = mali troskovi, kad porastu tek tada krece ludnica Inace lep blog i tekstovi Pozdrav
