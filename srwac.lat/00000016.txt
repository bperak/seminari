Beograd - Kalemegdan (BG-003) Beograd je jedan od najstarijih gradova na teritoriji Evrope. Prva naselja na teritoriji Beograda datiraju iz praistorijske Vinče, čak 4.800 godina pre nove ere, a sam Beograd su osnovali Kelti u III veku pre nove ere, pre nego što je postao rimsko naselje Singidunum. Singidunum su osvajali mnogi osvajači poput Huna, Ostrogota, Šarmata i Avara, sve do dolaska Slovena oko 630. godine nove ere. Prvi zapisi o slovenskom imenu Beograd datiraju iz 878. godine. Grad leži na ušću reke Save u Dunav u severnom delu centralne Srbije i vode reka ga praktično opasuju sa tri strane. Zbog takvog položaja sa pravom je nazivan kapijom Balkana i vratima Srednje Evrope. To je ujedno i mesto gde se Panonska nizija spaja sa Balkanskim poluostrvom na 44 49 ' 14 " severne geografske širine i 20 27 ' 44 " istočne geografske dužine. Dužina rečnih obala Beograda je oko 200 km sa svojih 16 ostrva, od kojih su najveća dva: Ada Ciganlija i Veliko ratno ostrvo. Grad Beograd ima oko 1,8 mil. stanovnika i jedan je od najvećih gradova Jugoistočne Evrope. Istorijsko jezgro Beograda (današnja Beogradska tvrđava) se nalazi na desnoj obali reke Save. U sastavu Beograda su Novi Beograd i Zemun koji su na levoj obali reke Save, pa time i u Srednjoj Evropi. Beograd je danas najveći industrijski i finansijski centar srpske ekonomije, univerzitetski grad i središte srpske kulture. 
Slažite puzzle 
Brz način života kakav danas živimo ne dopušta nam da se opustimo ni za trenutak. Ne dozvolite da uvek bude tako, učinite nešto za sebe, slažite puzzle. Proverite strpljenje i mogućnost zapažanja. Ova zabavna igra potiče i jedno i drugo zatim jača koncentraciju, razvija saradnju i uzajamno pomaganje. 
Reciklirani materijali 
Smart Production pri izradi puzzli koristi uglavnom reciklirane materijale i tako pomaže u naporu za očuvanje čovekove sredine. Briga za čovekovu okolinu je neophodnost vremena u kojem živimo i trend koji u svetu a i kod nas ima sve više pristalica. 
Promocija grada 
Pazzle su odličan način da promovišete vašu regiju ili grad. Svakako da biste ovakvim poklonom obradovali svakog domaćeg i stranog gosta, ili delegaciju koja Vam dođe u posetu. Pored toga što čete dati lep poklon Vi ćete uraditi i svojevrsnu promociju za Vaš grad. 
