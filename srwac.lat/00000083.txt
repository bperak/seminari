Razvoj tekstilne industrije u Srbiji je bio praćen značajnim investiranjem u izgradnju pogona za produkciju hemijskih vlakana, kako viskoznih tako i sintetičkih. 
Tokom 1953. g. je startovala u Loznici izgradnja jednog od najvećih industrijskih kompleksa za proizvodnju viskoznih vlakana u Evropi, fabrike VISKOZA, koji je kompletiran i pušten u rad 1958. g. 
Tokom 60 - tih i 70 - tih godina je osnovano nekoliko novih preduzeća za proizvodnju sintetičkih vlakana, kao što su PROGRES u Prizrenu (PES, PA), ZELE VELJKOVIĆ u Leskovcu (PA), ITES u Odžacima (PP) i DUNAV u Čelarevu (PP). 
Tokom 80 - tih godina je ovaj industrijski sektor proizvodio preko 45,000 t / g viskoznih vlakana i 12,000 - 15,000 t / g sintetičkih vlakana. U to vreme je kompanija VISKOZA bila jedan od najvećih evropskih izvoznika viskoznih vlakana. 
Početkom 90 - tih godina ovaj proizvodni sektor zapada u duboku krizu i njegovi proizvodni rezultati opadaju u kontinuitetu sadašnji obim proizvodnje hemijskih vlakana u Srbiji je na nivou od oko 15 % ostvarenja iz sredine 80 - tih godina prošlog veka. 
Proizvodnja veštačkih i sintetičkih vlakana 
PROIZVOD 
M. J. 
1990 
1998 
2000 
2002 
2003 
2004 
Viskozna vlakna 
10 3 t 
44.6 
7.0 
7.9 
0.6 
1.9 
2.3 
Sintetička vlakna 
10 3 t 
13.1 
2.1 
1.1 
1.6 
1.2 
11.1 
Kompanija VISKOZA, već od ranije u ozbiljnim poslovnim problemima, dugo nakon agresije NATO-a nije nastavila sa proizvodnim aktivnostima. Proizvodnja viskoznih vlakana u ovom nekadašnjem industrijskom gigantu obnovljena tek u drugom kvartalu 2003. g., uz značajnu finansijsku podršku Vlade Republike Srbije. 
