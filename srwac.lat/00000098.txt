Sportisti profesionalci dolaze u Vrujce zbog povoljne i blage klime, čistog vazduha, lekovite vode kao i zbog dobre infrastrukture. Usluge profesionalne relaksacione masaže kao i masaže pojedinih delova tela su moguće u Hotelu Vrujci uz prisustvo medicinskih stručnjaka. 
Vodeni sportovi 
U hotelskom kompleksu Banje Vrujci nalaze se 3 otvorena i jedan zatvoren bazen. Banja Vrujci je čest domaćin kako u vaterpolu tako i u drugim vodenim sportovima i raznim plivačkim disciplinama. Nekoliko regionalnih vaterpolo klubova vrši redovne pripreme u Banji Vrujci. U hotelu " Vrujci " se često organizuju i škole raznih atraktivnih vodenih sportskih disciplina. 
Fudbal 
Banja Vrujci se može pohvaliti time da je ugostila veliki broj fudbalskih klubova i igrača, koji su na pripremama koristili sve prirodne pogodnosti koje Banja Vrujci pruža pre svega lekovita voda i umerena kontinentalna blaga klima. Banja Vrujci unutar hotelskog kompleksa ima jedan fudbalski teren sa travnatom podlogom, standardnih dimenzija. Fudbalsko igralište nema tribine i atletsku stazu. Banja Vrujci je ugostila mnoge domaće fudbalske klubove, između ostalih i one najpoznatije i najznačajnije, FK Crvena Zvezda i FK Partizan. 
Tenis 
Četiri teniska terena koja ispunjavaju najviše standarde i koji su razlog dolaska mnogih ljubitelja ovog popularnog sporta se nalaze u Banji Vrujci tačnije u sklopu Hotela. Tenis igraju kako rekreativci tako i profesionalni teniseri. Jedan profesionalni teniski klub iz Beograda redovno svake godine vrši pripreme na teniskim terenima u Banji Vrujci, na čistom vazduhu i u prijatnoj mirnoj atmosferi van gradske buke i zagađenja. Ovaj klub prilikom svojih priprema koristi sve mogućnosti i povoljnosti koje Banja Vrujci nudi, tako da osim teniskih terena koristi i teretanu i zatvoreni bazen a trening im se sastoji od trčanja, plivanja, teretane i tenisa. 
Pešačenje 
Banja Vrujci je okružena prirodnim lepotama, ispesecana je prelepim predelima i živopisnim pejzažima. Takav prirodni ambijent je idealan za šetnju i pešačenje, koje ujedno predstavlja veoma važan faktor za svakog čoveka. Šetnja po prirodi je najzdraviji sport. Svaki čovek treba dnevno da pešači što je moguće više radi kvalitetnijeg života. Mnogi svetski lekari smatraju i preporučuju da u toku jednog dana svaki čovek treba da propešači od 8 do 11 kilometara. 
U Banji Vrujci su se pripremali i mnogi drugi poznati sportisti a između istalog tu je stvorena i Jugoslovenska bokserska federacija. 
Takođe, u banji se nalazi i jedan teren za košarku na kome se mogu oprobati ljubitelji basketa. 
