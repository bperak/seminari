Teorija operativnih sistema
Kursevi
Uputstvo pri polaganju ispita
Za prijavljivanje na računar za kojim se radi koristiti korisničko ime ispit1 i lozinku ispit1. Po prijavljivanju, grafičko okruženje se pokreće komandom startx. Odmah po prijavljivanju u home direktorijumu napraviti poddirektorijum koji treba da ima isto ime kao što je korisničko ime studenta na Alas - u (npr. mi01234). Ukoliko još neki direktorijum sa imenom iste strukture postoji odmah ga obrisati. U ovaj direktorijum treba stavljati sve fajlove koji se odnose na rešenja zadataka. U direktorijumu mora da postoji odgovarajući Makefile koji će omogućiti automatsko prevodjenje čitavog projekta.
Dozvoljena je samo literatura u elektronskom obliku koja će biti na računarima i to:
Navedena literatura je jedina čije je korišćenje dozvoljeno na ispitu.
Tokom rada nastojati da se postavljena pitanja odnose isključivo na tekst zadatka. Ne postavljati pitanja tipa " Zašto mi ovo ne radi? " ili " Da li je to i to dobro rešenje? ". Pri radu ne praviti buku i ne komentarisati glasno dešavanja na računaru na kome se radi. Po završetku rada zatvoriti grafičko okruženje ako je isto korišćeno i pozvati asistenta da preuzme zadatak.
Zadatak se boduje poenima od 15 do 30. Da bi zadatak mogao da dobije prelazni broj poena (15), isti mora da se pravilno prevodi i radi, kao i da je implementiran u skladu sa postavkom zadatka. Osnovne komponente za dalje ocenjivanje zadatka koji zadovoljava ove uslove su efikasnost i dokumentovanost rešenja. U pogledu efikasnosti, neophodno je koristiti procedure sa optimalnom vremenskom, odnosno strukture podataka sa optimalnom prostornom kompleksnošću. U pogledu dokumentovanosti, treba voditi računa da imena procedura i promenljivih budu deskriptivna, kao i da svaki blok naredbi ima odgovarajuci komentar. Ono što može doprineti većem broju poena je:
- propuštanje fajlova sa kodom kroz beautifier
- ostavljanje radnog direktorijuma u urednom stanju odnosno brisanje iz istog svih fajlova koji se mogu regenerisati
Sa druge strane, nepridržavanje bilo kog od ovde navedenih uputstava može dovesti do smanjenja broja poena.
Rezultati će biti postavljeni na strani predmeta. Sva ostala obaveštenja će takodje biti objavljena na toj adresi.
