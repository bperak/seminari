Torete, skele, platforme Osnovu ponude Bazis Renta u ovom segmentu čine PILOSIO višesmerne skele, koje predstavljaju modularni sistem sastavljen od tri grupe elemenata: horizontala, vertikala i dijagonala. Montaža i rukovanje elementima su jednostavni, a pružaju visoku produktivnost i fleksibilnost. Mogu se montirati u obliku kvadrata, pravougaonika ili za specijalne potrebe. Montaža skele je bezbedna i zadovoljava najrigoroznije evropske standarde. Projektovana je u skladu sa HD 1000 (UNI 76 - 502 - 90) odredbama. Mnogostranost skele čini je pogodnom za različite tipove platformi, bina, toreta i sl. 
TORETE mogu biti upotrebljene: u reklamne svrhe, kao sudijski ili novinarski tornjevi (sa ili bez platforme), toranj za ozvučenje, itd. Maksimalna visina tornja je: H = 13,0 m, a vertikalna komunikacija između etaža se odvija jednokrakim stepeništem širine 0,67 m. Ograda je visine 1,0 m sa dve horizontale na svim nivoima, a stepenište ima svoju ogradu. Čelične antiklizne patosnice su modularne, dimenzija 0,33 x 2,5 m. 
