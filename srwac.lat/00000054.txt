Kandže su veoma bitne za mačke jer ih koriste za lov, za pentranje, za održavanje ravnoteže i za samoodbranu. Pri svemu tome skidaju sa kandži izumrle vrhove ispod kojih ostaju novi i oštri. Osim toga, obeležavaju teritoriju na taj način što ostavljaju tragove na površinama koje grebu i mirise koje ispuštaju iz žlezda na jastučićima šapa. Kada mačka ne izlazi iz kuće, kandže koristi iz raznih razloga. Pre svega, oseća i dalje potrebu da ih održava u besprekornom stanju, a i da, bar donekle, obeležava teritoriju. Hrapave površine, kao što su tepisi i presvlake na pojedinim delovima nameštaja, veoma su privlačne za mačke, koje će ih često koristiti kao omiljena mesta koja će grebati. Ako mačka ne dobija dovoljno pažnje i ljubavi od ljudi sa kojima živi, često se događa da se, u zamenu za to, zabavlja nečim drugim, pa, između ostalog, grebe sve što je pogodno za tu vrstu aktivnosti. I osećanje nesigurnosti može navesti mačku na to da grebe nameštaj, tepihe i zavese. To osećanje javlja se najčešće ako u sredini na koju je navikla dođe do nekih promena (na primer, dolazak bebe, doseljavanje nekog novog člana porodice ili novog kućnog ljubimca, preuređivanje stana). Da bi sebi ponovo osigurala i potvrdila mesto u toj novoj situaciji, mačka mož početi da obeležava teritoriju mokraćom ili da grebe pojedina mesta, naročito dovratke. 
Preusmeravanje 
Šta god da čini, to je nešto što se nalazi u prirodi mačaka i protiv čega ne treba i ne smemo da se borimo tako što bismo je kažnjavali svoju ljubimicu. Uostalom ona to I ne može shvatiti - da nama smeta ono što je u njenoj prirodi. Zato treba da preusmerimo njeno ponašanje, tako da joj omogućimo da i dalje oštri nokte, ali ne na nameštaju, tepisima i zavesama već na mestima na kojima neće praviti ššetu. Dobro može poslužiti i omanja daska od mekog drveta. Zaglaviti je negde između nameštaja, najbolje što bliže mestu na kome ona i inače grebe, i po njoj pospite valerijanu, da privučete mačku. U radnjama u kojuma se prodaju potrepštine za životinje ima i posebno napravljenih stvarčica za oštrenje noktiju, pa ih tamo možete i nabaviti. Mačka možda grebe po kući I kad joj je dosadno ili joj nedostaju vaša pažnja i ljubav. Najbolji lek je da joj posvetite svojoj malo više vremena. Da se s njom, pre svega, igrate jer će se kroz igru zabaviti. Opredelite se za takvu igru u kojoj će mačka trčati okolo po sobi, pa će i na taj način skidati suvišne naslage sa svojih kandži. Ako vam izgleda da mača oštri nokte zato što se oseća nesigurno pomozite joj na taj način što ćete joj mekom krpom protrljati lice, a naročito predeo oko usta. Tom krpom onda protrljajte razna mesta na nameštaju, zavesama i tepisima. Tako ćete na njih preneti miris svoje ljubimice, pa će se ona, okružena svojim mirisima, osetiti bezbednije i neće imati toliko izraženu potrebu da grebe nameštaj i tepihe. 
Podsecanje 
Potrebno je da mački povremeno i podsečete kandže. To je korisno ne samo zato što neće imati potrebu da sama grebanjem otklanja odumrle slojeve i tako oštećuje stvari po kući već i zato što joj kandže neži biti onako oštre i biće manja mogućnost da vas povredi ako vas ogrebe. Veterinar će vam pokazati kako se skraćuju kandž, i najbolje je da to počnete da radite dok je sasvim mala, da se na to navikne. Za to treba kupite posebno napravljena klešta za podsecanje mačjih kandži. Kad mački podsecate kandže, blago joj pritisnite vrh šape da se one pojave, a zatim odsecite samo vrh. Pazite dobro da ne odsečete i onaj ružičasti, prokrvljeni deo, jer je to za mačku bolno. Neki vlasnici pribegavaju tome da daju da veterinar mački hirurškim putem trajno ukloni kandže, ali to je nešto što ni u kom slučaju ne treba činiti. Ne samo što je vrlo bolno za mačku već i što je ostavlja to bez onoga što joj je neophodno i za opstanak na slobodi i za igru. 
