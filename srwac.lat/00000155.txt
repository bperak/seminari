Pojam klasifikacije ima izuzetnu ulogu u nauci. Klasifikacija sistema predstavlja formiranje skupova (bar jednog), ili klasa, sličnih sistema. Za klasifikaciju sistema nužno je prethnodno usvajanje kriterijuma klasifikacije. Kriterijum klasifikacije je u principu uvek kriterijum sličnosti. Proverom usvojenog kriterijuma klasifikacije, u skupu svih mogućnih sistema, može se izdvojiti jedna, ili nekoliko, klasa sličnih sistema. Ali elementi skupa svih mogućih sistema, mogu se rasporediti u konačan broj klasa sistema. Klasifikacija mora biti svrsishodna i ona se obavlja zato da bi se formirale teorije odgovarajućih klasa sistema. Pri tome treba težiti hijerarhijskoj klasifikaciji, kao i razvoju teorija sistema, jer tada teorije specijalnih klasa sistema nastaju dopunom odgovarajuće opštije teorije sistema specifičnostima odgovarajućih specifičnih klasa sistema. [ 1 ]
ZNAČAJ KLASIFIKACIJE U klasifikaciji sistema (pa i u klasifikaciji uopšte) poseban značaj ima tzv. oštrina klasifikacije. Oštrina klasifikacije, ili prepoznatljivost klase, ili separabilnost klasa, predstavlja ozbiljan i nedovoljno fino proučen naučni problem. To ima odredjenih konsekvenci i na razvoj različitih teorija sistema. U pretenzijama sistemskog pristupa, bitno je pažljivo ustanoviti kojoj klasi sistema pripada objekat istraživanja, da bi se znalo koja se teorija sistema unapred uvažava. Inače je sistemski pristup pogrešan i dovodi do pogrešnih analogija. Konačno, dobra i svrsishodna klasifikacija ima i značajnu obrazovnu ulogu. Omogućuje obuku iz domena baš takve teorije sistema, kojoj i pripada objekat istraživanja obučavanih. [ 1 ]
PODELA KLASIFIKACIJA SISTEMA Kriterijumi za klasifikaciju sistema mogu biti različiti. Tako sisteme razlikujemo prema:
Po načinu kreiranja dele se na: prirodne i veštačke sisteme
Po stepenu apstrakcije dele se na: apstraktne i realne sisteme
Po određenosti ponašanja dele se na: determinističke i stohastičke sisteme
Po promenljivosti u vremenu dele se na: statičke i dinamičke sisteme
Po složenosti dele se na: proste i složene sisteme
Po povezanosti sa okolinom dele se na: otvorene i zatvorene sisteme [ 4 ]
IDEJA OPŠTE KLASIFIKACIJE Svaki element toga skupa poseduje nešto specifično, samo sebi svojstveno (zato ih i razlikujemo). Broj različitih klasa sistema u tom skupu, ukoliko se mnogo specifičnosti i detaljnosti uzima u obzir je veoma veliki. U tom velikom broju uzanih klasa sistema, kao što su:
