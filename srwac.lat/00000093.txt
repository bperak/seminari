Kada je zub polomljen ili abradiran do ovog stepena kao ovaj na slici, jedna od mogućnosti je da se nadogradnja zuba uradi i estetskim materijalima za bele plombe kompozitima. Ovde imate jedan video kako to može lepo da izgleda..
9 thoughts on Nadogradnja zuba belom plombom (video)
Obzirom da sam ostetio zube nocnim skripanjem, u smislu da sam ih istanjio i skratio (u pitanju su 2,3, i 4 sa obe strane, gore i dole) zanima me da li je moguca nadogradnja belom plombom ili moraju da se rade krunice? Hvala unapred.
Poštovanje i vama. Na žalost, nas tri nemamo neko veliko iskustvo s tim za sve ove godine, da ne kažem decenije, imamo samo jednu pacijentkinju kojoj smo plombom nadograđivali zube u takvoj situaciji.
Pošto je u pitanju starija žena sitne građe, nadali smo se da bi to moglo da stoji no, na žalost, ona dolazi doslovno par puta godišnje da se doda gde je odlomila zub ili pohabala plombu.
Dakle, vidite i sami naravno da može, sve može, jedino je pitanje koliko će trajati i kolika će biti konačna cena, kad se sve sabere.
Naravno, mi kao privatnici uvek gledamo da idemo na sigurno niko ne voli radove u kojima mora da kaže pacijentu: Vidite, to će možda trajati dva dana, a možda nekoliko meseci, a platićete svaki put: (
Poštovanje i vama, vaša zamisao ima jednu manu pitanje je koliko će to trajati. Bele plombe mogu vrlo lepo da izgledaju u neko prvo vreme, ali takve nadogradnje je često potrebno kontrolisati, i doterivati.
Drugi problem je sledeći, vezan za bilo kakvo sastavljanje tih zuba: kakav će biti estetski efekat. Kad (makar i protetski) zatvaramo ovakav razmak, uvek pokušamo da predstavimo pacijentu koliko će jedinice biti šire. Verujte da se prilično razočaraju kad im predstavimo da će možda imati pokrupne, pločaste jedinice: (.
Treći problem je što se papila, deo desni između ta dva zuba ne sme pritisnuti, ni plombom ni krunom, što često pravi nevolje kod estetskih rešenja.
Promislite:). Znate kako mi možemo bilo šta, jedino je pitanje koliko će trajati i kako će realno da izgleda
Dobar dan želim, ako je lečenje korektno, i ako zub nije pukao ispod nivoa desni, obično nije problem da se napravi nadogradnja i kruna; ovo bi moglo da košta otprilike 45 65 do 180 eura, u zavisnosti od vrste krune.
Postovana, molim Vase misljenje. Da li je moguca nadogradnja gonjih jedinica ukoliko je fraktura istih preko 50 % vidljive povrsine, i ako jeste, kojim materijalom bi ih najbolje bilo raditi? Unapred hvala.
Dobro veče želim, može da se nadogradi belom plombom, ali da postoji mogućnost da se ubaci dodatna retencija kočići, jednostavno rečeno. Ograničenje broj dva je nema garancije, dakle veoma je teško reći koliko će to da stoji. Dakle, ako ikako može po zubu npr. Edenta titan pins 0.6 mm dva komada i GC Gradia, ali to je samo moje iskustvo:), verovatno svaki kolega ima svoje favorite, za koje zna da će maksimalno dobro da stoje.
U ovakvim i graničnim situacijama je protetika uvek daleko solidnije rešenje.
