OPŠTI USLOVI IZNAJMLJIVANJA VOZILA
Trajanje najma
Minimalno trajanje najma je 24 časa (1 dan). U slučaju kada klijent kasni sa vraćanjem vozila, toleriše se 30 minuta a po isteku tolerancije, naplaćuje se novi dan najma. Klijent može produžiti najam vozila samo uz naše odobrenje. Klijent može promeniti mesto vraćanja vozila samo uz naše odobrenje. Klijent je dužan da nas obavesti ukoliko vozilo vraća pre dogovorenog datuma ili vremena. Slobodno nas kontaktirajte za dodatne informacije i posebne upite... Kontakt
Rezervacija
Rezervacija potvrđuje isključivo GRUPU vozila a ne model i / ili tip. U slučaju da u potvrđenoj grupi nema slobodnih vozila, klijentu se obezbeđuje viša grupa po istoj ceni. U slučaju kada klijent ne preuzme vozilo u vreme potvrđeno rezervacijom, ne garantuje mu se izdavanje vozila. U slučaju kada je potvrđeno vreme preuzimanja vozila izvan radnog vremena (17:00 - 09:00 radnim danom, 13:00 - 09:00 subotom i nedeljom) ili za vreme praznika (24,25. i 31. decembar, 01,02,06,07. januar, 15. februar, Uskrs, 01. Maj), zadržavamo pravo da od klijenta zahtevamo depozit sa kreditne kartice u iznosu cene 1 dana najma rezervisanog vozila, koji ćemo i naplatiti ukoliko klijent ne otkaže rezervaciju 24 h unapred (No Show fee).
Preuzimanje i vraćanje vozila
Vozilo se preuzima / vraća u poslovnici ili dostavlja / vraća na dogovorenoj lokaciji uz doplatu. Vozilo se preuzima / vraća u radno vreme ili izvan radnog vremena uz doplatu. Vozilo se preuzima / vraća sa punim rezervoarom goriva. Nedostajuće gorivo se naplaćuje po cenovniku. Vozilo se preuzima / vraća oprano, tehnički ispravno i bez oštećenja, prema zapisniku o stanju vozila.
Ugovor o najmu vozila
Prilikom preuzimanja vozila, obavezno se potpisuje ugovor o najmu koji sadrži sve dogovorene uslove i rokove najma, cenu, podatke o iznajmljenom vozilu, podatke vozača i osobe ili preduzeća koje plaća najam. Klijent je potpisivanjem ugovora ovlašćen da upravlja iznajmljenim vozilom i odgovoran je za vozilo za vreme trajanja najma. Svaku izmenu dogovorenih uslova i rokova iz ugovora u toku najma, mora odobriti AXIOM Rent A Car. U slučaju da klijent prekrši uslove i rokove iz ugovora, AXIOM Rent A Car zadržava pravo da od klijenta naplati kaznu u iznosu od minimun 150 dnevno. Ugovor o najmu vozila služi za obračun i naplatu najma i dodatnih troškova.
Depozit i plaćanje
Depozit je obavezan za sve kategorije vozila, za vreme trajanje najma. Depozit se polaže ISKLJUČIVO putem kreditne kartice (Visa, Master Card, Amex ili Diners). Ministarstvo Finansija Republike Srbije propisuje zabranu držanja gotovinskog depozita i propisuje novčanu kaznu za preduzeće u iznosu od 1 Milion dinara. Iznos depozita se određuje na osnovu dužine najma vozila, kategorije vozila i diskrecione procene agenta prodaje. DEPOZIT je iznos koji se na osnovu pred-autorizacije samo rezerviše na kreditnoj kartici (novac je i dalje na kartici ali ga ne možete koristiti za drugu svrhu). Kada se vozilo vrati i izvrši obračun, vrši se NAPLATA troškova i najma, na način koji odaberete: kreditnom karticom, uplatom na tekući račun ili gotovinom. Nakon izvršene uplate, otkazujemo pred-autorizaciju depozita na vašoj kreditnoj kartici i rezervisana sredstva se oslobađaju za korišćenje u bilo koje svrhe.
TP - osiguranje od krađe sa učešćem
Ovo osiguranje je obavezno i već je uključeno u cenu dnevnog najma vozila. Odgovornost za krađu iznajmljenog vozila ili delova vozila je ograničena na maksimalni iznos određen za svaku grupu vozila. Bez policijskog zapisnika o krađi, osiguranje ne važi i odgovorni ste za celokupan iznos štete nastale krađom. Ovo osiguranje NE VAŽI i pun iznos štete nastale krađom biće naplaćen klijentu u slučaju da je vozilo bilo otključano ili je ključ bio ostavljen u bravi volana.
SCDW - KASKO osiguranje od štete i krađe bez učešća
Kupovina ovog osiguranja nije obavezna i plaća se dodatno, po danu. Kupovinom kasko osiguranja, odgovornost za štetu i krađu vozila je svedena na nulu tj. nema učešća u šteti i krađi. Dakle, čak i ukoliko je šteta nastala vašom krivicom, ne plaćate ništa. Bez policijskog zapisnika o šteti / krađi, osiguranje ne važi i odgovorni ste za celokupan iznos štete / krađe. Ovo osiguranje NE POKRIVA štete nastale u unutrašnjosti vozila, oštećenje guma i točkova, oštećenja donjeg trapa, slomljen i / ili izgubljen ključ, izgubljena ili oštećena saobraćajna dozvola i karton osiguranja za inostranstvo, štete nastale tankanjem pogrešne vrste goriva i štete nanete svesno ili nepažnjom. Sva nabrojana oštećenja biće naplaćena u punom iznosu od klijenta.
PAI - lično osiguranje putnika
POLICIJSKI ZAPISNIK JE OBAVEZAN ZA SVE VRSTE OSIGURANJA
Bez policijskog zapisnika, pun iznos štete i / ili krađe biće naplaćen od klijenta, bez obzira na vrstu kupljenog osiguranja. Zapisnik je potrebno sačiniti čak i u slučajevima kada klijent nije bio prisutan prilikom oštećenja vozila (npr. vozilo je oštećeno na parkingu od strane NN osobe). Ukoliko policija iz nekog razloga ne želi da izađe na uviđaj, potražite najbližu policijsku stanicu i prijavite štetu / krađu.
Postupci u slučaju udesa / štete / krađe
Klijent je obavezan da postupi na sledeći način: - ODMAH da obavesti policiju (192) i AXIOM Rent A Car o događaju i da postupi po uputstvu. - Da zapiše podatke o drugim učesnicima u nesreći tj. događaju. - Da ispuni izveštaj o nesreći / šteti / krađi prilikom vraćanja vozila. - Da napiše kratku izjavu u kojoj će opisati uzroke i okolnosti u kojima se desila nesreća / šteta / krađa.
Zabrane i ne ovlašćeno upravljanje vozilom
ZABRANJENO je iznajmljenim vozilom putovati u sledeće države i područja: Velika Britanija, Rusija i bivše sovjetske republike, Kosovo, Albanija i Turska. OSIGURANJE NE VAŽI za ova područja. ZABRANJENO je da se vozilom upravlja pod uticajem alkohola, lekova i droga. U ovim slučajevima, osiguranje NE VAŽI klijentu se naplaćuje pun iznos štete / krađe. ZABRANJENO je iznajmljeno vozilo davati na korišćenje neovlašćenim licima tj. licima koja nisu upisana u ugovor o najmu. U ovim slučajevima, osiguranje NE VAŽI klijentu se naplaćuje pun iznos štete / krađe. ZABRANJENO je servisirati, popravljati i menjati delove vozila bez saglasnosti AXIOM Rent A Car-a. ZABRANJENO je iznajmljenim vozilom učestvovati na reli trkama, vršiti bilo kakva testiranja ili obavljati transportnu delatnost. ZABRANJENO je iznajmljenim vozilom prevoziti životinje, nameštaj, građevinski materijal i bilo koju drugu robu ili supstance neprijatnog mirisa. AXIOM Rent A Car je preduzeće registrovano za iznajmljivanje putničkih vozila kojima se mogu prevoziti isključivo putnici tj. maksimalan broj putnika za koje je iznajmljeno vozilo registrovano.
INFO
Prihvatamo kartice: Visa, Diners, Master Card, American Express.
Klijent pregleda vozilo sa našim agentom prilikom preuzimanja i prilikom vraćanja vozila, potpisuje zapisnik o stanju vozila.
Policija kažnjava telefoniranje za volanom. Novi zakon o bezbednosti u saobraćaju je stupio na snagu. Informišite se detaljnije.
Parkirajte propisno - sve kazne za pogrešno parkiranje stižu na vlasnika vozila tj. na Axiom Rent A Car te zadržavamo pravo naknadne naplate kazne i manipulativnih troškova. Parkiranje je vremenski ograničeno po zonama. Informišite se detaljnije.
