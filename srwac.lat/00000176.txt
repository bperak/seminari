Satira i aforizmi
Kinez
by MioVrag Stopshit
Nije lako Srbin biti ubeđeni smo mi do srži. No, opet da li je ko ikada razmišljao koliko je teško biti Kinez? Evo recimo ja mesecima sam se upinjao da dobijem državljanstvo naše kosooke braće iz Bloka 70.
Da se ne lažemo, ljubiteljima paščetine mnogo je lakše da postanu Srbi. Dovoljno je da se ožene nekom našom i da žive loše. Što, ruku na srce često ide jedno sa drugim.
Moja kineženje teklo je dosta sporije. Osim braka sa bucmastom Ping Kong morao sam da prođem složena ispitivanja u kineskoj ambasadi.
Najpre sam morao da položim test na temu Koliko poznajete lik i telo Brusa Lija? Konačno su se isplatile vesele devedesete za vreme kojih u lokalnom video-klubu nisi mogao naći ništa osim kung-fu filmova i pripitih policajaca za poker-aparatima.
Morao sam da se obavežem da neću imati više od jednog deteta. To nije bilo lako ali sam popoustio čim je moj advokat iskopao fusnotu da se računaju samo deca sa sopstvenom ženom.
Dalje su me naterali da poptišem akt koji mi zabranjuje da budem član bilo koje nevladine organizacija sa tla Kine osim one za zaštitu pandi. To mi nije teško palo imajući u vidu tradicionalni srpski otpor ka NGO sektoru i nekritično obožavanje države.
Poslednja tačka mojeg preobraženja u punokrvnog Kineza bila je svečana zakletva da nikada neću kupiti nijedan primerak originalne bele tehnike iz Japana. Samo buvljak na Novom Beogradu.
Tako sam konačno postao Kinez Time je smao pola posla bilo gotovo. Druga polovina mog plana sastojala se u tome da sledećeg dana ustanem u cik noći. Uzeo sam moj skejt-bord, vezao za njega kamen veličine onog kojeg moj deda ima u bubregu, i zavrljačio ga u Savu.
Sledećeg dana u Srbiji je izbio skandal Novine su brujale o tome danima Državljaninu Kine u sred Beograda ukraden skejt-bord Predsednik Parlamenta odmah je sazvao vanredno zasedanje. Došli su čak i oni poslanici koji nisu tamo bili još od 5. oktobra.
Već narednog dana sazvan je Vrhovni savet odbrane. Naše snage koncentrisane u tampon zoni sa Kosovom vraćene su u Beograd.
Premijer je otkazao put u Brisel a predsednik države je na tu vest smesta spakovao kofere i vratio se prvim letom iz Amerike. Sednica UN može da čeka.
Primili su me najviši državni zvaničnici. U početku, dugo su me posmatrali i pitali se kakav sam ja to Kinez. Ipak kada su videli dokumenta slegli su ramenima.
Znate kako, imao bih. Ako nije problem pričaću na srpskom. Vidite, ja imam 35 godina i ni dana radnog staža. Školovan sam za docenta molekularne bilogije a za život zarađujem perući sudove u kineskom restoranu. Mojoj dugogodišnjoj devojci dosadilo je da me čeka i udala se je za mog najboljeg prijatelja.
Ali gospodine predsednik je bio zbunjen Zar nismo ovde da rešimo slučaj pljačke stoleća kineskog državljanina?
Gospodine Predsedniče, ovo je bio jedini način. Pažnju svih vas može da privuče jedino stranac kojem neko nešto ukrade. Da bih vas sreo morao sam da postanem državljanin druge zemlje kojem su ukrali prevozno sredstvo koje ne vredi žute banke. Drugačije ne ide. No, ako je to jedini način, dragi bivši sugrađani, ambasade rade svakoga dana pa krenite polako. Postanite lepo Korejanci, Kubanci, Južnoafrikanci Pa ko šta voli nek izvoli. Put do vlasti nije lak. A što se vas tiče, dragi predsedniče, taj skejt-bord zadržite. Sad konačno možemo da kažemo da vam ne fali daska.
