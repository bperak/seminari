Brže do EVS-a 
Ukoliko imate zacrtanu ideju kako biste želeli da vaš EVS izgleda, gde i kada ili barem delimično, ovaj program može da vam pomogne da do svog EVS angažmana brže dođete. 
Ovaj program funckioniše tako što će VCV sakupljati popunjene upitnike koje nam pošaljete, a gde ćete iskazati svoje želje i zahteve za EVS. S obzirom da VCV ima neka partnerstva u nekim zemljama i kao akreditovana organizacija ima pristup određenim platformama za networking i nalaženje EVS, mi ćemo te mogućnosti iskoristiti i posvetiti vremena da vam pomognemo u nalaženju EVS projekta. Popunjen upitnik će takođe služiti i kao privremeni prijavni formular koji ćemo slati organizacijama, koje nađemo i koje se uklapaju u vaše želje. Ukoliko vam se svidi šta smo našli, vi ćete nam poslati CV i motivaciono, kao po pravilu. 
Naravno, ovaj program ne bi trebao da zameni vaše pretraživanje baze, jer to nije poenta ovog programa. Mi nećemo pretraživati bazu umesto vas, već imati vas na umu ukoliko nam stigne neka ponuda za EVS. Tako da slanje ovog upitnika ne znači da ćemo vam naći EVS, to moramo napomenuti. 
Svakako, pre popunjavanja ovog upitnika, pročitajte šta je EVS na ovoj stranici i kako se na njega prijaviti ovde. 
Upitnik se sastoji iz nekoliko delova, vaših ličnih podataka, kratkog rezimea (CV), kratke motivacije, veština i znanje jezika. Onda dolazi ono što će nama najviše koristiti za nalaženje EVS. Kada upišete kada želite da krenete na EVS, koliko dugo, zatim gde, tj. koju zemlju (e), koji deo evrope ili koje govorno područje i kojom vrstom projekta / posla biste voleli da se bavite, nama će biti lakše da dođemo do adekvatnog EVS. 
