Login 
Ne propustite: 
Važne informacije 
Besplatne konsultacije za upis 
Akademija umetnosti svake godine pred početak upisnog roka organizuje besplatne konsultacije namenjene svim kandidatima zainteresovanim za upis. Dalje &gt; 
Uspesi studenata i diplomaca Akademije umetnosti 
Ponosna na svoje studente, Akademija umetnosti želi da sa svima podeli vesti o njihovim uspesima i najvažnijim profesionalnim angažmanima. Saznajte kako naši diplomci razvijaju svoje umetničke karijere i uživajte u njihovim filmovima, predstavama, televizijskim serijama, izložbama, koncertima... Dalje &gt; 
Akademija umetnosti - Uverenje o akreditaciji i Dozvola za rad 
Akademija umetnosti, PRVI - i skoro punih godinu dana JEDINI - akreditovan fakultet u polju Umetnosti u Republici Srbiji, dobila je Dozvolu za rad 4. maja 2010. godine. Dalje &gt; 
Prof. dr Dejana Prnjat 
Predmeti: - Produkcija u umetnosti i medijima 1 - 7 - Osnovi marketinga i odnosi s javnošću - Imidž i odnosi s javnošću (master akademske studije) - Kreiranje i promocija imidža (doktorske umetničke studije) 
Akademska karijera: Diplomirala Organizaciju scenskih i kulturno umetničkih delatnosti na Fakultetu dramskih umetnosti Univerziteta umetnosti u Beogradu. Magistrirala i odbranila doktorsku disertaciju u oblasti kulturne politike na Fakultetu političkih nauka Univerziteta u Beogradu. Posledoktorsko usavršavanje u oblasti marketinga u umetnosti obavila u Velikoj Britaniji (London Metropolitan University). Izabrana u zvanje docenta 2003. godine, u zvanje vanrednog profesora 2008. godine, a u zvanje redovnog profesora 2013. godine na Akademiji umetnosti u Beogradu. Šef je studijskih programa Produkcija u umetnosti i medijima na osnovnim studijama i Kreiranje imidža u umetnosti i medijima diplomskih akademskih - master studija. 
Akademska karijera: Diplomirao Opštu književnost i teoriju književnosti na Filološkom fakultetu u Beogradu. Stručno se usavršavao u SAD, Nemačkoj i Velikoj Britaniji u oblastima novih tehnologija i mogućnosti saradnje i spajanja radio i TV programa. Izabran u zvanje vanrednog profesora 2008. godine na Akademiji umetnosti u Beogradu. 
Akademska karijera: Diplomirao Pozorišnu organizaciju na Fakultetu dramskih umetnosti u Beogradu. Magistrirao na Fakultetu dramskih umetnosti u Beogradu gde je i odbranio doktorsku disertaciju pod naslovom " Pozorišni život Zemuna u XIX veku " iz oblasti menadžmenta pozorišta. Izabran je u zvanje docenta 2004, a od 2009. godine je vanredni profesor na Akademiji umetnosti u Beogradu. 
Prof. mr Predrag Kajganić 
Akademska karijera: Diplomirao 1989. godine na Odseku za filmsku i TV produkciju Fakulteta dramskih umetnosti u Beogradu. Magistarsku tezu Projektni model TV stanice, odbranio na FDU 2008. U zvanje docenta izabran 2003. godine; od 2008. godine je vanredni profesor Akademije umetnosti. 
Reprezentativne reference: - Filmskom i TV produkcijom bavi se od 1985. godine na poslovima organizatora, glavnog organizatora, producenta, izvršnog producenta, direktora produkcije, u TV Beograd, 3 KANAL, Avala filmu, Institutu za film, Dunav filmu, YU Cinema, Bandur filmu, ART TV, TV Palma, TV Politika, BK Telekom, YU Info, TV Studio B, Radio Televizija Srbije, TV Enter, Emotion Production, TV Košava. - Radio na projektima prve alternativne TV u Srbiji, TV dramama, muzičkim emisijama, kratkim igranim filmovima, promotivnim filmovima, dokumentarnim filmovima, video spotovima, novogodišnjim programima, TV serijama, šou programima, komercijalnim TV programima, reality show programima. - Autor je projekata za uspostavljanje produkcionog sistema i pokretanje televizije na ART TV, TV Palma, TV Politika, BK Telekom, YU Info, TV Stankom. Kao vođa Projektnog tima učestvovao u transformaciji RTS u Javni servis, a od strane OSCE angažovan na transformaciji RTV Novi Sad u Javni servis - Radio Televiziju Vojvodine. - Pedagoško-obrazovnim radom bavi se od 2001. na Katedri za produkciju u umetnosti i medijima Akademije umetnosti; Šef Katedre od 2003 - 2006. godine. 
Akademska karijera: Diplomirao je 1992. godine na Grupi za filmsku i televizijsku produkciju Fakulteta dramskih umetnosti u Beogradu. Završava magistarske studije na Fakultetu dramskih umetnosti, Odsek filmologije - Filmska produkcija, a uspešno je završio i seminar Projektno planiranje i upravljanje (ICVA / CIS Training and Information Resource Centre) 2008. u organizaciji Ministarstva za dijasporu Republike Srbije. Izabran u zvanje stručnog saradnika 1992, asistenta pripravnika 1997. i asistenta 2001. godine na Fakultetu dramskih umetnosti. Radi kao nastavnik u zvanju docenta od 2010. godine na Akademiji umetnosti u Beogradu. 
Angažovan kao istraživač-saradnik na projektu " Lokalne kulturne politike " Zavoda za proučavanje kulturnog razvitka u Beogradu. Savetnik u Sektoru za naučnu, prosvetnu, kulturnu i sportsku saradnju sa dijasporom Ministarstva za dijasporu Republike Srbije. Bio je član Radne grupe za poboljšanje veza i jačanje partnerskih odnosa matice i dijaspore kroz kulturnu razmenu i saradnju. Obavljao je menadžerske i organizaciono-producentske poslove u marketinškim agencijama, među kojima je najznačajniji projekat za agenciju Communis - organizacija otvaranja Poslovnog centra " Ušće ". Učestvovao je u izradi biznis i medija plana televizijskog sportskog kanala i programskog koncepta filmskog kanala kablovskog televizijskog sistema. 
