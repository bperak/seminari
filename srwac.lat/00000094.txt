Znate li koje voće je Eva zaista dala Adamu? Crno-na-belo, oni koji su čitali tvrde da se jabuka u Bibliji eksplicitno ne pominje Bar ne u većini prevoda. Ali se zato u apokrifnim spisima poznatim kao Otkrovenje Varuhovo nudi - vinova loza
Silviov pradeda, koji je osnovao vinariju 1881. godine, zvao se Antonio, a dok je još bio dete tepali su mu nadimkom Tunina. Ali, Silvio je svoje čudesno vino ipak nazvao po nekom drugom služavki Tunini, koja je ostala upamćena kao jedina žena u životu najvećeg ljubavnika Casanove - koja nije bila plemićkog porekla Zašto je baš njoj, pralji, preljubnici, ŽENI - Silvio Jermann posvetio romantično Vintage Tunina vino, prepuno odsjaja zlatnog doba renesanse, meda i poljskog cveća? Pa, upravo tu, u podrumima Friulije, svoj univerzalni smisao dobija pomenuta vendetta (osveta): Zbog izvanrednih svojstava, Jermann bela vina (berba 1997) proglašena su najboljim italijanskim belim vinima, a miloputna Vintage Tunina je ni manje ni više nego zvanično belo vino pape
Nek ' mi je oprošteno...
Prvi muški princip: Stay Hard
Iš ' o lovac zamrznutom šumom, naiš ' o na živo al ' smrznuto ptiče. Uzme ga. Malo dalje naiđe na balegu od jaka koja se još puši. Stavi ptiče u vruću balegu, ušuška ga i ode. Ptiče se raskravi i rascvrkuće. To čuje lisica, dođe, pojede ptiče i ode.
Pouka: Nije ti neminovno neprijatelj ko te u govna gura, ni prijatelj ko te iz njih vadi.
(zen priča)
Kad ga vidim onako stamenog, čvrstog, propetog, nalik na čelični sivo-crni granitni spomenik što se ustremio na nebesa, ne moram ni da ga pipnem da bi znao da je težak u šaci. Da momentalno uliva strahopoštovanje, ne trpi pogovore, rigidno odbija mogućnost kompromisa. Ne da se ni slikati. Površinom izuzetnog sjaja odbija fotone usmerene blicom i kao čarolijom pretvori se u površinu ledenog ogledala previše blještavu za jpg. format. Da je žena, rekao bih da je 100 % frigidan, da je ugljenik bio bi dijamant, da je bomba sad bi eksplodir ' o, da je gvožđe ne bi korodir ' o. Direktno iz ohlađene lave Vezuva stiže Patrimo dei Feudi di San Gregorio 2005 (110 evra). Samo flaša mislim da masira (teži) nekih kilo ipo
Zašto tako robusna flaša?
Zamisli jugozapad Italije, tačnije oblast Kampanje u doba erupcije Vezuva. Oslobođeni prostor za horde bezglavih, siromašnih i krvožednih gladijatora na samom obzorju sveta kojim će ubrzo zavladati politika, banke, otrovi greh. Podjednako poznata po vinu, nacionalnim katastrofama i konfliktima, Kampanja vekovima, pa i danas vinom razgaljuje najveće diktatore, selebritije, državne vrhove... Kažu da je Neron ispio pehar vina iz Kampanje pre nego je okrenuo palac nadole za svoj prestoni grad na sedam brežuljaka. Sva ta lava, plameni, lovorovi venci, tradicija, istorija, Dante sa svojim krugovima pakla, Napulj sa mastifima, kovitla se poput krvavo-crnog tornada u flaši Patrima koja jednostavno mora biti dovoljno muška čvrsta da duhove zadrži u boci.
A lovac, muškarčina, onaj iz zen priče, otkači sačmaru sa ramena pa iz torbe izvuče dva fazana otežana sačmom. U ' vati ih za vratove što se zlatno-krvavo-zeleno-crveno prelivaju pod odbljescima iz kamina, zanjiše ih tek toliko da staklaste oči privuku mačiju lenju pažnju i kao da nazdravlja punom čašom zabrunda: Naspi taj Patrimo merlo, gotovo da nema boljeg vina uz divljač
Čuo sam da se ovo vino u stvari pravi od nekog varijeteta koji niko nije uspeo kategorički da prepozna, a ovaj lovac tvrdi da je merlo. Ma pusti ćorava posla. Sa čovekom koji je ubio crvenkapicinog vuka, Bambijevog tatu, bio poslat da ukoka Snežanu, nema rasprave. Merlo 100 % i tačka.
Po-mirenje po-lova
Muški ženski princip će zasigurno zauvek ostati u zavadi. Privlačenje suprotnosti je esencija svake dobre ravnoteže i početna tačka uspostavljanja harmonije, koja bi bez različitosti u potpunosti izgubila na značaju i smislu. Da nema te magnetske sile privlačenja raznoznačnih, severna i južna hemisfera odavno bi se razdvojile ostavljajući usijano zemljino jezgro da se puši bez omota. A istok i zapad, bez kalota za pridržavanje, slepili bi se onda na očaj i levih i desnih, i crvenih i crnih. I belih i žutih. Ljudi, a ne vina.
