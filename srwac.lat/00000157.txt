Prognoza deviznog tržišta na dan 01.07.2013
Danas je prvi julski dan. Ako pogledamo kretanje valutnog para EUR / USD na mesečnom grafikonu, videćemo koliko je ozbiljna bila bitka između " medveda " i " bikova ". Da je kojim slučajem poslednja sveća na mesečnom grafikonu bila zatvorena iznad trenda, tada bi mogli govoriti o padajućoj zvezdi - signalu preokreta aktuelnog trenda. Međutim, takvu situaciju nismo imali.
U spomenutom boju između medveda i bikova, mora se priznati tešku, ali ipak pobedu, odneli su bikovi. Na to nam ukazuje telo sveće koje je bele boje. Prošlonedeljno zatvaranje sa druge strane, takođe nije donelo nove svećne signale. Stoga ćemo obratiti pažnju na grafikone sa manjim vremenskim okvirima. Tako na dnevnom grafikonu imamo prilično zanimljivu situaciju. Cena valutnog para je krenula u povlačenje na nivou 61,8 % Fibo mreže, postavljene na liniju prethodnog rasta 1,2795 - 1,3417 i sada se nalazi ispod tog nivoa. Pri tome, ovaj nivo (61,8 % Fibo) predstavlja sveopštu liniju otpora. Kao liniju podrške na kretanje valutnog para u ovom trenutku imamo horizontalu 1,2993. Izlazak cene na neku od tih linija predstavlja signal na mogući nastavak kretanja. Stoga ćemo postaviti naredbu za kupovinu na liniju podrške dnevnog uzlaznog trenda 1,2041 - 1,2795 - 1,3712, u nadi da će evropska valuta baš sa te linije započeti duboku korekciju. Buy limit 1,2920 (sl 1,2870 tp 1,3095). Ako pogledate H4 i H1 grafikone, videćete da cena formira figuru koja može sasvim lako postati " duplo dno ". Pri tome, linija vrata figure je zapravo stara linija mesečna linija podrške 0,8347 - 1,1876. Zatvaranje cene iznad te linije daje mogućnost za otvaranje pozicije za kupovinu minimum u visini širine same figure. Postoji opcija i za trenutnu kupovinu po tekućoj ceni - kupovina sa stop loss-om na horizontali 1,2993 i ciljem u širini moguće figure " duplo dno ". Ova kupovina spada u kategoriju rizičnih trgovinskih operacija). Sa druge strane, ko smatra da će se silazni trend evropske valute nastaviti, može pokušati sa prodajom ukoliko cena ne uspe da svlada barijeru - staru mesečnu liniju podrške. Tu je moguće prodavati i sa kratkim stop loss-om i orijentirom do linije podrške dnevnog uzlaznog kanala.
Gledajući mesečni grafikon, vidimo da se britanska funta prošlog meseca kretala slično kao evro. Takođe smo imali ozbiljno nadmetanje kupaca i prodavaca, gde su kupci odneli blagu pobedu, o čemu nam svedoči bela boja tela sveće. U toku nedelje nije bilo konkretnih pokazatelja koji bi nas usmerili u jednu ili u drugu stranu. Na dnevnom grafikonu možemo videti se funta spustila na 76,4 % od svoje prethodne linije rasta 1,5006 - 1,5751. Takođe, funta se vratila u svoj stari silazni cenovni kanal na dnevnom grafikonu 1,6381 - 1,5588 - 1,4830. Ukoliko razmišljate o kupovini ovog valutnog para, bolje je sačekati probijanje navedene linije dnevnog kanala i povratak ka probijenoj liniji. Stop loss je moguće postaviti na liniju kanala, a cilj u rejonu srednje linije uzlaznog trenda 1,4830 - 1,5006 - 1,5751 na H4 grafikonu tj. oko 1,5460. Kako bi razmotrili mogućnost prodaje, prelazimo na H4 grafikon. Otvaranje pozicije je omguće na srednjoj liniji lokalnog silaznog trenda definisanog linijom 1,5751 - 1,5672 - 1,5413. Takođe, tu prolazi i linija otpora silaznog dnevnog kanala u čije okvire se vratila funta. Sell limit 1,5264 (sl 1,5305 tp 1,5090), ali to je rizična varijanta jer se funta spustila suviše nisko, pa treba očekivati povlačenje.
USD / CHF
Valutni par USD / CHF se nikako ne može odmaći od mesečne linije otpora globalnog silaznog trenda 1,8228 - 1,1730 - 1,1287. Na nedeljnom grafikonu vidimo da se cena ustremila ka staroj liniji podrške nedeljnog uzlaznog kanala 0,7066 - 0,9245 - 0,9314, dok na dnevnom grafikonu imamo formiranje " večernje zvezde ". Kako bi nastanak ove figure preokreta bilo u potpunosti potvrđeno, treba sačekati zatvaranje tamne sveće na dnevnom grafikonu, što i preporučujemo. Prelazimo na H4 grafikon. Za one koji su spremni da se suoče sa rizikom, postoji mogućnost kupovine od linije podrške časovnog uzlaznog trenda ustrojenog po cenama 0,9182 - 0,9410 - 0,9361. Stop loss se može vezati za prošli Low Price nivo 0,9403, a bliži cilj postaviti po srednjoj liniji navedenog časovnog kanala 0,9530, s tim da ciljani nivo treba posmatrati krajnje uslovno. Ova pozicija se može držati otvorenom, pomerajući stop loss nivo. Što se prodaje tiče, možemo pokušati nakon probijanja linije podrške časovnog uzlaznog trenda. Bliži cilj - linija podrške H4 uzlaznog trenda 0,9020 - 0,9205 - 0,9837. Opet je postavljeni cilj ima uslovni karakter, jer ostvareni profit može biti daleko veći.
