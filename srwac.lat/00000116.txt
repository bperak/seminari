Šum na srcu kod dece je relativno česta pojava. Odavno je poznato da oko 30 - 70 % zdrave dece u nekom periodu odrastanja imaju šum na srcu. Srčani šumovi su u stvari čujne vibracije koje se stvaraju turbulentnim protokom krvi a čuju se auskulatorno u predelu srca. 
U procenjivanju intenziteta šumova koristi se Levinova skala od šest stepeni. Šumovi intenziteta od 1 do 3 stepena su najčešće neorganske etiologije dok šumovi intenziteta od 3 - 6 stepeni su najčešće prouzrokovani organskim promenama na srcu. Mada su česte i srčane mane sa šumom I-III stepena. Za grublju orijentaciju dovoljno je znati sledeće: 
1. ORGANSKI ŠUMOVI UROĐENE SRČANE MANE su prouzrokovane organskim promenama na srčanim ušćima, njihovim zaliscima ili nekim delovima srca. Uglavnom su vrlo intenzivni (od 3. do 6. stepena) I zastupljeni su oko 3 - 5 % Deca sa urođenom srčanom manom moraju se detaljno ispitati. 
a. Jedan broj urođenih srčanih mana može " proći " spontano (ne zahteva hirurško lečenje), b. Druge srčane mane zahtevaju operaciju, posle koje mogu da vode relativno normalan život (takvih je najviše) c. Treća grupa su veoma teške urođene srčane mane, zahtevaju nekoliko operacija, sa neizvesnim rezultatom (na sreću, takvih je najmanji broj). Deca sa urođenim srčanim manama se obavezno redovno kardiološki kontrolišu (na 3, 6, 12 meseci) u zavisnosti od težine urođene mane. 
2. AKCIDENTALNI ŠUMOVI su šumovi koji se čuju u predsrčanom predelu, ne postoje organske promene na srčanim ušćima, njihovim zaliscima, niti drugim delovima srca. Blagog su intenziteta (1. do 3. stepena). Povremeno se javljaju, menjaju intenzitet pri promeni položaja tela. Zastupljeni su u oko 30 - 70 % zdrave dece. Kod akcidentalnog šuma ehokradiografski nalaz je uredan. Kardiološke kontrole su povremene, na 1 - 2 godine. 
3. FUNKCIONALNE ŠUMOVE javljaju se kod ne srčanih oboljenja, kao što su povišena temperatura, anemija kao i neka endokrina oboljenja. Kod funkcionalnog šuma ehokradiografski nalaz je uredan. Kardiološke kontrole su povremene do nestanka šuma. Često i nakon svih pregleda nije moguće isključiti organsku promenu na srcu, te je potrebno ovu decu godinama redovno kardiološki kontrolisati. Vrlo su česte greške roditelja (ili pak baka i deka) kada svoje dete odvedu kod svog odraslog kardiologa. Tokom rasta deteta svaki period ima određene karakteristike tako da se EKG, RTG srca i ultrazvuk razlikuju u pojedinim segmentima u zavisnosti od uzrasta deteta. Tako da su neke stvari kod dece normalno pojava, a to kod odraslih je znak nekog oboljenja. 
Poremećaji ritma i poremećaji sprovođenja: 1. Respiratorna aritmija je fiziološka pojava kod dece 2. Većina poremećaja ritma (tahikardije, bradikardije, ekstrasistole ili poremećaji sprovođenja) kod dece su srećom bez patološkog supstrata. 3. Neki poremećaji ritma mogu biti posledica ozbiljnijeg oboljenje te se moraju detaljno ispitati po predviđenom protokolu uz obavezan: 24 h Holter monitorting EKG i test opterećenja Naporom mogu biti izazvane ventrikularne ekstrasistole koje mogu dovesti do ozbiljnih poremećaja ritma pa čak i smrti. Dete treba detaljno kardiološki ispititati kod: Preteranog zamaranja Vrtoglavice, sinkope u naporu Bola u grudima u naporu Nedostataka vazduha u naporu 
III. KRVNI PRITISAK Promene krvnog pritiska su povezane sa nekoliko srčanih oboljenja. Na nivo krvnog pritiska utiče niz faktora, od emotivnih do fizikohemijskih i organskih. Krvni pritisak se meri u stanju mirovanja ili pod opterećenjem (fizičkim radom). 
HIPERTENZIJA KOD DECE I ADOLESCENTA uzrast - godine arterijska tenzija (mmHg) 6 - 9 god. više od 120 / 75 10 13 god. više od 130 / 85 14 19 god. više od 140 / 90 
Za dijagnostiku je potrebno uraditi i 24 h holter monitoring krvnog pritiska. 
