Ukoliko grupa želi, broj i dužina pauza je po dogovoru: preporučujemo odmor na žalu, kupanje i fotografisanje (izbor ovakvih mesta prepustite splavarima). Deonica od Brštanovice do Bastasa, je najuzbudljivija u toku ove deonice ima najviše bukova i brzaka. Dužinom od 15 km smenjuju se 12 ili više bukova različitih karakteristika, broj bukova zavisi od vodostaja reke Tare. U toku vožnje brzina čamaca ponekad dostiže i do 30 km / h. 
KAMP IVONA - BASTASI Kamp Ivona - Bastasi je uz reku Drinu, na 25 km od Foče ka Nikšiću. Nalazi se u blizini ušća Sutjeske u Drinu. Kamp je uredjen, smeštaj je u bungalovima, uz obavezan toalet i tuš. Večeri se provode u bifeu. Najuzbudljivije deonice i bukovi: Brštanovački bukovi: - gornji Brštanoviški buk je poznat po svoj dužini (300 m) i penušavosti - donji Braštanovički buk Niže donjeg Braštanovičkog buka nailazi se tišina Perila, ali za kratko i potom se nailazi na seriju bukova: - buk Pećine pored vertikalnog pećinskog zida - buk Borovi - naziv je dobio po istoimenom kraju - buk Taranina pošta po triftarskom« poštaru »A zatim slede bukovi Varda, Ćelije i Mladički vir koji obiluju pastrmkama - buk Gornji i Donji Vjernovića ovi bukovi predstavljaju najveći pad sa obiljem talasa 
Nakon tišine, mirni tok reke, nailaze bukovi Grab i Zelenac, ali sada smo već iskusni splavari i rutinski prelazimo kroz njh. 
Ubrzo nailazimo na veštacku branu kod Uzlupa, izgrađenu u vreme Austro-Ugarske vladavine. Iza brane ulećemo u tesnac i lučni buk Žanj, gde preporučujemo da se ubrza ritam veslanja. 
Nadomak Šcepan polja nas dočekuju dva zadnja buka na Tari. Sastanak reke Pive sa rekom Tarom je na Šcepan polju, odatle one teku zajedno kao reka Drina. Nastavljamo splavaranje pitomijim tokom reke Drine uz par bukova do kampa Bastasi u koji uplovljavamo u popodnevnim satima. 
DOLAZAK (dvodnevni aranžman): 
U kampu nas očekuje ručak. Nakon popodnevnog odmora planirana je večera i žurka do zore. 
II dan: Polazak na rafting je posle doručka, oko 10 h. Reka Drina je uz par bukova jedna od mirnijih reka. Uz par mesta za kupanje i odmor dolazimo do Foče. Ručak je za grupu planiran u restoranu, " ala card ". Transfer od Foče je u zavisnosti od aražmana. 
Ukoliko se na rafting ide u letnje doba, u čamcu, se najcešće boravi u lakoj odeci ili kupaćim kostimima. 
Obavezno treba računati na promenu vremena, zahladenje ili kišu. Kabanice Vam pružaju zaštitu od kiše ili« tuširanja »na većim bukovima, ali tebalo bi poneti sa sobom i suvu odeću za razlićite vremenske neprilike. 
Suva odeća bi Vas čekala u kampu..... 
Oni koji žele da love ribu tokom raftinga trebalo bi da uplate propisnu taksu NP Durmitora. 
