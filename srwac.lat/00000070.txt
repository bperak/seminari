4 greške posle raskida
Sve vise ljudi traži savet kako da prebole raskid. Konsultovali smo eksperte za najčešće post-raskidne greške....
Suočavanje sa raskidom je uvek teško, ali u poslednje vreme sve više ljudi traži savete kako da ga prebrode. Traženje saveta za prevazilaženje raskida na Google pretraživaču povećalo se za 41 odsto u periodu između 2011. i 2013. godine, sudeći po njihovim podacima
Zašto se javio porast u pretragama? Eksperti smatraju da se to desilo zbog toga što smo umreženiji nego ikad. Što više društvenih mreža postoji, to vi imate više pristupa tome šta vaš bivši dečko radi. Ljudi već godinama imaju posla sa Fejsbukom, a tu su i Tviter i Instagram, a kako vreme bude prolazilo, pojaviće se još pet sličnih društvenih mreža. I, s obzirom da većina ljudi na njima dele samo lepe segmente svog života, lako možete da pretpostavite da je vaš bivši potpuno nastavio dalje sa svojim životom, dok ste vi i dalje u haosu. Plus, pogodnost i anonimnost koju Google pretraga nosi sa sobom, čini traganje za online savetom još privlačnijim.
Naravno, pretraživači su odlični, ali je pogrešno oslanjati se na njih kad su u pitanju saveti za veze. Nisu svi oni pouzdani, a neki čak nisu ni tačni.
Ovo su 4 najveće greške koje većina žena pravi posle raskida, ali i koje se mogu izbeći:
Greška br. 1
Zahtevate veliku završnicu
Velika greška koju žene prave je da traže od bivšeg potvrdu da su zaista raskinuli i da su stavili tačku na svoju vezu a za to je, naravno, potrebno čuti se telefonom, videti, otići na piće.
Pre svega, vi nemate pojma kako će on reagovati kad vas vidi ili čuje. Ako vaš bivši ne želi vise ništa sa vama, ili je nastavio dalje, možete na kraju da se osećate još gore. Iako neki dobiju jasan odgovor od bivšeg, ni to im nije dovoljno. Na neki način je kao zavisnost, kao da vam se mozak odvikava od droge i opsednuti ste time sve vreme.
Još jedan razlog da prekinete svaki kontakt je da date same sebi, a i svom mozgu, vreme da se zaleči. Što više pričate sa njim ili ga viđate, to se vaš mozak više navikava na vašeg bivšeg. U krajnjoj liniji, vredno je žrtve da ga obrišete sa telefona, Fejsbuka, Instagrama, itd.
Greška br. 2
Pokušavate da prođete kroz sve sami
Možda jeste singl, ali to ne znači da morate da prolazite kroz raskid sami. Ako dopustite prijateljima, porodici ili pak bliskim saradnicima da znaju kroz šta prolazite, to vam može biti od velike pomoći. Samo se potrudite da se ne istresate na sve koji hoće da vas saslušaju, jer ćete u suprotnom vrlo brzo ostati bez prijatelja. Ključ svega je da nađete sagovornike koji će vas upozoriti kada postajete previše opsednuti ili autodestruktivni.
Greška br. 3
Krivite bivšeg za sve
Naravno, fenomenalan je osećaj kada bivšeg nazivate pogrdnim imenima i kada naglašavate svaku njegovu manu koja vam definitivno neće nedostajati. Ali, i kad svi vaši prijatelji govore kako im se nikada nije ni dopadao, značajno je da i vi preuzmete na sebe deo krivice. Da biste se potpuno oporavili od raskida na zdrav način, morate da razumete koja je vaša uloga bila u svemu tome, pa čak iako je bila minimalna.
Tako da, čak i ako vas je bivši varao i imao strah od vezivanja, razmislite zašto ste ipak i dalje bili sa njim, ili ako su postojale naznake koje ste ignorisali, naučite nešto iz svojih grešaka.
Greška br. 4
Previše analizirate
Možda deluje kao bežanje iz stvarnosti, ali malo distrakcije dok prolazite kroz raskid je skroz zdravo. Ljudi bi trebalo da prevaziđu raskid, ali ne i da budu u stanju konstantnog analiziranja i to pred svakom osobom sa kojom započnu razgovor. U slučaju da ste u iskušenju da pozovete svog bivšeg, ili da proverite njegov fejsbuk, bolje uradite nešto što od vas zahteva usredsređivanje i tonu energije, na primer radite jogu ili volontirajte. Tako ćete skrenuti misli sa iskušenja. Bonus: Obe aktivnosti će vam sigurno popraviti raspoloženje.
