Neminovnost prolaznosti?
Reših ja sinoć:
- ova noć ima da bude noć bez kompjutera, ustadoh iz svog ćoška i počeh da se vrtim po sobi. Deca nisu kod kuće, otišla za praznike kod oca, ćerka kod prijateljice, muž se vratio umoran. Kako i ne bi ceo dan je radio. Otišao u 6 došao u 19 uveče.
Kad iskoči Seka. sad se već i naljutih. Pa zar mene interesuje kako ona sedi u nekom restoranu tamo sa trojicom momaka oko sebe i traži. šta traži asistenta, skontam.
Videh potom kako sedi za stolom, dugačkim.. zabrinuto drži svoje kuče, neće jadničak da jede, te ti ona uze svoje pahuljice ili već šta beše, stavi u usta, izvadi, ma šta izvadi pljune na dlan i dade mu da pojede. Sad nije ja da ne volim životinje, volim ih i tekako, ali ljudi pa nisam debil. Ne mogu ovo i ubijte me.
Nek mi samo neko još kaže nešto protiv kompjutera i interneta. Ma da zucne samo.
Odoh ja u moje ćoše.
Nekad sam znala i po koji ručni rad da uradim. Plesti, vezti, heklati, ništa mi nije bilo strano. Odmaralo me je. Medjutim, sada u životu u kojem živimo, kad mozak radi 200 na sat, kad toliko toga ima što me nervira, brine, kad.. ma nemam pojma ni šta je glat ni ferket a kamoli. a gde mi je vuna, gde konac gde. nekad to beše jeftino. Žena mogla biti žena pa nešto i napraviti, sad vala i to ne možeš bez.. ama bez para. Što da se lažemo. Jedino da već uradjeno oparam, pa ponovo, samo ja kad nešto ušijem nije to lako ni rašiti, pola upletenih niti bih isekla, a tako fronclavo ma, samo u ćilim bih mogla utkati.
Zato ja volim svoje ćoše. Tamo mogu šta hoću, mogu da čitam o krpeljima, mogu da čitam kako živeti sretnije, mogu da čitam prozu kao i poeziju. Odoh noćas po ko zna koji put kod jadrankagavrilovic.com da pročitam još jednu lepu pesmu za kraj ovog dana
15 Responses to Neminovnost prolaznosti?
Nikako mi ne izlaze iz glave, čak sam u jednom momentu verovala ili ne sedeći u tom mom ćoškiću osetila nešto mili po nozi. Toliko sam alergična na takva stvorenja. Srećom ništa nije bilo, samo je tvoj tekst uticao na mene.
Ovog momenta sam došla kući i videla Vaš komentar. Šta mogu reći na ovo? Sve bi bilo malo, nedovoljno. Osećanja koje je Vaša poruka probudila, ne umem izraziti niti premeti na pravi način. To je nešto duboko u nama, to se oseća i zato mogu samo jedno reći. Uskrs je predivan praznik. U meni budi uvek novu nadu i veru u lepo, u onu jačinu koja čuči u svima nama spremna da izadje u datom momentu. Vašim rečima: Šta još da vam lepo kažem. još veći podsticaj ste mi pružili. Divno je poznavati ljude poput Vas. Hvala Vam na tome.
Jadranka, prelep komentar kao i svaka Vaša pesma. Uživam čitati ih i nastaviću i dalje i gde god mogu i kad god mogu pričaću o njima jer to su te vrednosti o kojima ja stalno pišem. To je ono zbog čega ja volim kompjuter, zbog čega volim net, zbog čega volim blogere i zašto ih neumorno čitam. Hvala Vam mnogo.
Danas me je posle više od 20 godina našao kolega sa studija kako je on (onda) bio prvi na opštoj medicini, tako sam ja na stomatologiji, zajedno smo prvi, pre svih, polagali brojne ispite (nepotrebno je reći sa visokim ocenama), sada kad njegovo ime ukucate u Google dobijete ihahaj rezultata, u Americi je odavno On je jako dobar čovek, jako vredan i izuzetno pametan i častan lekar, naradio se žestoko da dođe dotle gde jeste i još mnogo radi, zaslužio je po meni pet puta toliko; ima divnu porodicu, i drago mi je kao za brata rođenog što je uspeo da dođe do toga što ga je oduvek zanimalo, i da s time bavi na nivou na kojem je želeo (takva branša kod nas gotovo da ne postoji, a od ogromnog je značaja).
Ono što mi je žao to je što sam ja sedela ovde i čekala da Tito umre, da dođu bolja vremena, borila se da preživim inflaciju, bombardovanje, smrti, selidbe i lične tragedije, da iščupam dete iz svega toga Žao mi je godina koje su prošle u borbi za život, a moglo je biti drugačije. Ne bih želela da ovo shvatite kao samohvalisanje, ne daj Bože, kao kukanje ili ogorčenje, nego kao žal za mlados. Valjda svi nekad dođu u situaciju da su direktno suočeni sa onim-što-je-moglo biti: (. Meni je jedan od tih dana bio danas.
No, znate kako se kaže: u životu postoji pet stvari koje se ne mogu vratiti: 1. kamen koji je bačen, 2. reč nakon što je rečena, 3. mogućnost nakon što je izgubljena, 4. vreme kada je prošlo, i 5. ljubav za koju se ne bori.
Autorsko pravo
