Biciklističke ture
Biciklizam je veoma popularna rekreativna aktivnost. Posebno je povećano interesovanje za biciklističkim turama (cycling holiday) tokom 90 - ih godina. Radi se o organizovanim putovanjima koja uključuju mogućnost bavljenja biciklizmom.
Eurovelo, evropska biciklistička mreža, je projekat ECF-a (European Cyclist s Federation) za razvoj 12 biciklističkih koridora kroz celu Evropu. Ukupna dužina ovih koridora je preko 60.000 km, od kojih je više od 20.000 km u funkciji. Eurovelo koridor kroz Srbiju je koridor 6 (Atlantski okean-Crno more) rečni koridori, prolazi kroz Francusku, Švajcarsku, Nemačku, Austriju, Slovačku, Mađarsku, Srbiju i Rumuniju.
Najduža biciklistička trasa u Srbiji je Dunavska biciklistička trasa, a trase za planinski biciklizam postoje na Zlatiboru, Mokroj Gori, Tari, Valjevskim i Homoljskim planinama, Kučaju, Beljanici, Staroj planini i dr.
Detaljnije o biciklističkim turama
Eurovelo
Ciljevi Eurovelo-a su:
da se pridobiju nebiciklisti za vožnju bicikala na sigurnim stazama i u atraktivnom okruženju,
da se promoviše biciklizam kao jedan od najboljih načina održivog razvoja turizma,
da se demonstriraju ekonomske dobiti od biciklističkog turizma za lokalne ekonomije,
da se promoviše kulturna razmena među Evropljanima,
da se uključi bar jedna visokokvalitetna biciklistička staza kroz i između svih evropskih zemalja, da se ohrabri internacionalna saradnja, postave zajednički standardi u biciklističkoj infrastrukturi i informatici,
razmena iskustava u standardima za obezbeđenje infrastrukture za bicikliste.
Nemačka organizacija za tehničku saradnju (GTZ), organizacija koja radi i na međunarodnoj saradnji za postizanje održivog razvoja, podržala je projekat koridora 6 tj. učestvovala je u njegovom sufinansiranju u Srbiji izrada signalizacije i postavljanje putokaza na Dunavskoj biciklističkoj stazi od samog ulaska Dunava kod Bezdana do Novih Banovaca, čime se promoviše biciklizam i turistički potencijali podunavskih opština.
U Srbiji postoji dosta registrovanih biciklističkih klubova i nekoliko klubova za planinski biciklizam, koji su članovi Biciklističkog saveza Srbije. Organizuju se takmičenja u različitim disciplinama i kategorijama u državi, a od najvećeg značaja za turizam je međunarodna biciklistička trka Kroz Srbiju koja je prvi put organizovana 1939. godine; organizuje se u junu mesecu i u njoj učestvuje oko 300 inostranih takmičara. Postoje i rekreativci koji samostalno organizuju putovanja na biciklima kroz Srbiju, koji objavljuju informacije o svojim putovnjima i trasama na web sajtu.
Izjave korisnika naših usluga
" Jedan od najlepših izleta koji sam doživeo. Sve je bilo odlično organizovano od strane ljudi iz udruženja Explore Serbia, nemam nikakvih zamerki. "
