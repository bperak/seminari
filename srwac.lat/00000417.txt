Slušajte Beotel radio, prvi profi ISP radio na ovim prostorima, posvećen isključivo svetu nauke i tehnoloških komunikacija, uz pop muziku u svim varijetetima. Non-stop program, 24 sata dnevno, na dva audio streama: mp3 i wma
Još od novembra 2009, IT magazin Digital na poklon-DVD-u, koji ide uz svaki broj časopisa, objavljuje i aktuelna izdanja emisije " Zakon akcije i reakcije " - i to u vidu visokokvalitetnog zvučnog zapisa, u obliku u kojem se šalje i radio stanicama koje ZAIR emituju. Štampano izdanje Digitala možete pronaći na svim novinskim kioscima, a on-line prezentacija je na ovoj adresi.
ZAIR na iTunesu: Podcast " Zakona akcije i reakcije " dostupan je na Eplovoj mrežnoj prodavnici iTunes Store, pa tako na ovaj način možete da se pretplatite (naravno, besplatno) na nova izdanja emisije. Posebno privlačno za vlasnike iPoda, iPada i iPhonea. ZAIR na portalu MojZagreb.info: Još jedan način da pratite podcast ove emisije, istovremeno kad se pojavi i na iTunesu Ovaj web portal nudi i niz drugih zanimljivosti, kako globalnih, tako i lokalnih.
Festival nauke postao je tradicija, a ove godine održava se od 2. do 4. decembra u Beogradu
ZAIR video-specijal 01 / Trajanje 30 ' / 13. novembar 2011.
Ovaj WMV fajl je tek probna video-pokrivalica " Zakona akcije i reakcije ", svedena na 30 minuta. A da li ćemo i ubuduće, makar povremeno, nastaviti da pojedine teme ove emisije pokrivamo i slikom, zavisi od vaše reakcije i odziva na ZAIROVU YouTube promociju.
Vest o smrti Eplovog i planetarnog vizionara Stiva Džobsa prostrujala je svetom 5. oktobra brzinom kojom su se do tada širile samo njegove lucidne ideje. Tribute ovom hi-tech inovatoru slušajte u narednom Zairu.
Aleksandar Arsenin: da li nova pravila igre (za sada u SAD) ugrožavaju slobodu Interneta i kako će se dalje odvijati njegova regulacija?
OBRAT ' PAŽNJU
ZAIR ponovo u mp3 formatu. Nakon višegodišnjeg pakovanja u WMA " konzervu ", arhivirane epizode emisije " Zakon akcije i reakcije " od 20. februara ponovo možete da slušate u MP3 formatu. Širokopojasni internet se odavno već podrazumeva u većini naših domova, pa je, iako wma daje osetno bolji kvalitet od mp3 sa istim stepenom kompresije, Fraunhoverovo " čedo " ponovo u igri Doduše, morao sam da ga dignem za stepen više, na 64 kbps (mada i tako još uvek kaska za wma na 48 k), e da bi kvalitet reprodukcije ostao nepromenjen, što za sobom povlači i nešto veću glad za megabajtima. Za sada tome pariram drastičnim skraćivanjem muzičkih numera tokom pripreme za postavljanje na sajt, opravdano se nadajući da emisiju pratite prvenstveno zbog njenog govornog sadržaja, a ne zbog muzike, koja, ma koliko bila ugodna uhu, za sobom povlači i određena autorska prava na izvođenje u punom trajanju... No, glavni motiv za ovu intervenciju nije toliko lobistički, koliko logistički: kao podrazumevani format na svim platformama, mp3 olakšava komunikaciju sa grupacijom slušalaca do kojih mi je takođe stalo, a koji nisu upućeni samo na redmonske standarde, pogotovo što nameravam da ZAIR uključim i u iTunes ponudu. Da nije bilo snažnog psihološkog i fizičkog pritiska (na moj mailbox) od strane frankfurtskog prijatelja Markusa-Makija Jankovića i njegovih istomišljenika, ko zna da li bih se ikada odlučio na promenu brenda u svetu audio ekstenzija Ovako, njima zahvalite za ponovnu univerzalnost pakovanja emisije koja je ušla u jedanaestu godinu postojanja.
