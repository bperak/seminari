Predškolski program
PRIPREMNI PREDŠKOLSKI PROGRAM
Pripremni predškolski program počinje 1. oktobra i realizuje se u trajanju od 9 meseci, kada se roditeljima izdaju Uverenja o završenom pripremnom predškolskom programu koje je neophodno za upis u OŠ.
Neposredan cilj pripremanja dece za školu je da se doprinese njihovoj zrelosti za život i rad koji ih očekuje u OŠ. Pod zrelošću se podrazumeva takav nivo fizičkog i psihičkog razvoja koji će detetu omogućiti da zadovolji zahteve koji će mu biti postavljeni u školi. Vrste zrelosti za školu kojima doprinosimo predškolskim programom su fizička, socijalna, emocionalna, intelektualna i motivaciona zrelost, a razvijamo ih kroz sledeće zadatke:
podsticanje osamostaljivanja,
podrška fizičkom razvoju,
jačanje socio-emocionalne kompetencije,
podrška saznajnom razvoju,
negovanje radoznalosti i
poštovanje individualnosti i podsticanje kreativnosti.
Program pripreme dece za školu sastoji se od oblasti u koje su svrstani vaspitno-obrazovni sadržaji i aktivnosti putem kojih se ostvaruje opšta i posebna priprema dece za školu. To su:
Upoznavanje prirodne i društvene sredine (živi svet, svet životinja, biljni svet, čovek kao pripadnik živog sveta, čovek kao društveno biće, rad ljudi, zaštita životne sredine, materijalni svet i saobraćajno vaspitanje),
ENGLESKI JEZIK
Sve što se u našoj ustanovi uči iz engleskog jezika dete treba da doživi kroz muziku i pokret, posmatranje, igru, glumu, crtanje i naravno, kroz uobičajenu komunikaciju sa što manje prevođenja. Engleski jezik se uči svakodnevno, u svim vaspitnim grupama, sa minutažom koja se povećava sa uzrastom dece. Jezička građa se usvaja slušanjem, ponavljanjem i upotrebom u govornim situacijama uz maksimalno korišćenje očiglednih nastavnih sredstava. U učenju engleskog jezika sa decom predškolskog uzrasta primenjuju se sledeći pristupi ili metode rada:
Oralni pristup - što je uzrast dece manji to je oralni pristup duži. On je u vezi sa osnovnim ciljem nastave engleskog jezika, a to je komunikativna kompetencija malog učenika tj. sposobnost sagovornika da se služi jezikom u stvarnim životnim situacijama. Ovaj pristup u početnoj nastavi podstiče samostalnost u učenju, vežbanje pažnje i razvijanje memorije. Živa nastavnikova reč kao uzor za podražavanje ostaje baza za formiranje govornog jezika.
Integrisani pristup - zavisno od uzrasta deteta jezik se usvaja mehanički i kognitivno, s tim da kod dece do puberteta preovladava mehanički način učenja. Fraze, klišei i fonetski sistem najlakše se, na ovom uzrastu, usvajaju oponašanjem i ponavljanjem, za razliku od starije dece koji usvajaju spoznajno, odnosno objašnjavanjem i uvidom u jezički sistem.
SVITAK DEČIJIH PRAVA (pravo deteta na svoju individualnost i identitet).
PROGRAM PREVENTIVNE ZDRAVSTVENE ZAŠTITE
U saradnji sa Domom zdravlja Novi Sad naš vrtić dva puta mesečno obilazi lekar specijalista pedijatar dr Galina Gavanski u smislu preventivne zdravstvene zaštite, koja se ogleda u pronalaženju eventualnih zaraznih bolesti kod dece i rad na njihovom sprečavanju i širenju. Deca su uveliko naviknuta na nju i prosto je obožavaju
