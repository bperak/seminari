Ko su naši lekari? 
VIDAR-ORASIS Swiss su osnovali priznati stručnjaci, očni lekari iz Srbije i Švajcarske, doktori nauka, istraživači, profesori univerziteta, ljudi koji obrazuju nove stručnjake u oblasti oftalmologije i optometrije. Oni su uspešni hirurzi sa višegodišnjim iskustvom, koji se ističu svojim stručnim i naučnim radovima, objavljenim u uglednim publikacijama u svetu. 
Šta je iza nas? 
Dugogodišnji rad i rezultati, široko poznati i visoko cenjeni, posebno u medicinskoj javnosti. To se najviše ogleda u dijagnostici oka, mikrohirurgiji katarakte, glaukoma, obolele i dijabetične mrežnjače, povreda i optičkih mana oka. Poverenje, sticano godinama i uspesima u našem radu, sabrano je u impresivni zbir: 
6.000 intervencija laserom 
30.000 operacija oka 
120.000 pacijenata 
Šta je ispred nas? 
Nova dijagnostička i hirurška laserska tehnologija, najprestižnija u svetu. Ona omogućava najsavremenije vrhunske operacije korekcije vida kod dioptrijskih mana oka kratkovidosti, dalekovidosti i astigmatizma. Tako možemo da oslobodimo pacijenta dioptrije i postignemo savršeno izoštren vid bez naočara ili kontaktnih sočiva. 
Zašto radimo baš ovaj posao? 
Zato što smo odani svojoj profesiji. Zato što volimo da ljudima vraćamo raskošnu lepotu svetlosti. Zato što smo privrženi naprednom medicinskom i hirurškom radu u lečenju vida. Zato što smo pristalice svetskih dometa u medicini i oftalmologiji, utemeljenih na naučnoj i klinički proverenoj praksi. 
Naš oslonac 
Očni centar VIDAR-ORASIS Swiss sarađuje sa Univerzitetom u Novom Sadu i Ženevi, Internacionalnim (ICO) i Evropskim Savetom za oftalmologiju (CEO), prestižnim oftalmološkim akademijama i stručnim udruženjima u svetu (AAO, EUPO, ESCRS, EVRS, SEEOS...). Osim toga, Očni centar VIDAR-ORASIS Swiss je uključen u sistem međunarodnog osiguranja Basler. 
Za šta se zalažemo? 
Naš cilj je u duhu naše profesije: da pacijent ima jasan vid za njegov lakši, bolji i lepši život. Jer, jasan vid nas vodi, bogati i usrećuje. 
