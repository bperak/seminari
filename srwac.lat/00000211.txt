, na red je došla i po značaju događaja, osvojena najsjajnija srebrna medalja na Evropskom Prvenstvu u Gemozaku Francuska, od 02. do 04. novembra 2012. god.
Srbija je Vicešampion Evrope Staša Gejo je osvojila srebrnu medalju na elitnom takmičenju, Šampionatu Evrope, 370 najboljih takmičara iz 27 država.
Srbija je ušla u istoriju sportskog penjanja Evrope osvajanjem srebrne medalje rame uz rame sa Austrijom i Rusijom. Ime reprezentativke Srbije Staše Gejo je upisano srebrnim slovima u istorijat Evropskih prvenstava, kao jedna od prve tri medalje osvojene na prvom Evropskom prvenstvu 2012. god..
Staša je penjala na visokom nivou, dosta sigurno, bez skraćenih pokreta, taktički pravila odmore u smeru, što joj je pomoglo da u finalu dodje do visine 41.
Izuzetno snažno i tehnički doterano Stašino penjanje je ostavilo iza sebe elitu evropskog penjanja Francuske, Rusije, Nemačke, Vel. Britanije, Italije... samo je za nijansu ovaj put bila bolja aktuelna svetska Šampionka, Austrijanka Hana Šubert, rođena sestra prvaka sveta u seniorskoj konkurenciji Jakoba Šuberta i sa dva zahvata izvedena krajnjim naporom uspela da osvoji zlatnu medalju.
Ruskinja Anastasija Karkavina je ostvarila istovetan rezultat sa Stašom 41, ali je imala slabije postignuto vreme penjanja i zauzela treće mesto. Osvojila je bronzanu medalju, prvu u svojoj karijeri.
Što se tiče ostalih finalistkinja Austrijanka Franciska Šterer je četvrta, na petom mestu je Britanka Moli Smit Tompson, šesta domaća takmičarka Simon Paloma koja je u kvalifikacijama imala jedan od boljih rezultata, sedma i osma Švajcarkinje Jara Špate i Kumin Andrea, na devetom Italijanka Skrokaro Eva i poslednja 10. finalistkinja je Francuskinja Favrin Aurijana.
U odnosu na uslove u kojima trenira Staša, sve takmičarke iz top 10 Evrope i ostali, imaju fantastične uslove za treninge. Više trenera u različitim penjačkim disciplinama, ogromne sportsko penjačke hale, licencirane stručnjake zapostavljanje novih tehnički doteranih smerova, sa najnovijom vrstom hvatova najkvalitetnijih svetskih proizvođača opreme. Armijom penjača i ljubitelja penjanja koji gromoglasno navijaju i bodre svoje penjačke idole koji ih predstavljaju u Evropi i svetu.
Sve te prednosti je Staša pobedila svojom jakom voljom i željom za pobedom i besomučnim treninzima u veoma skromnim uslovima, jer zna da samo na taj način može da se uhvati u koštac u konkurenciji sa najboljim takmičarkama Evrope i sveta.
Uslove za vrhunski rezultat Staša je ostvarila na osnovu Programa Republike Srbije. Vlada Republike Srbije Ministarstvo omladine i sporta, doprineli su u značajnoj meri realizaciji naših projekata obezbeđivanjem neophodnih sredstava za njihovo finansiranje.
Staša je u Generalnom plasmanu na IFSC listi trenutno prvak Evrope sa impozantnih 325 bodova.
Ostalo je samo još poslednje takmičenje u Ligi Evrope u Kranju, koje se održava 25. novembra (na Stašin rođendan) 2012. god.
Postoje još samo neke teorijske kombinacije konkurentkinja koje bi mogle da istope Stašinu prednost na Generalnoj Evropskoj listi zvaničnog pobednika i nosioca titule Prvaka Evropske penjačke Lige za 2012.
