Najčitanije
Poslednjih dana maja naša najlepša planina se opet zabelela.Sneg koji je tokom noći izmedju petka i subote padao na Goliji oformio je beli pokrivač koji dostiže visinu od sedam centimetara uz temperaturu od jednog stepena.Posle izuzetno toplih dana kada je temperatura stizala blizu tridesetog podeoka ovaj sneg je pravo iznenadjenje iako po rečima žitelja ovog kraja nije retkost da sneg padne ni sredinom juna. Snega ima i na Pešterskoj visoravni gde se temperatura spustila oko do nula stepeni.
Vlada Republike Srbije je konačno donela Prostorni plan područja posebne namene Parka Prirode Golija, koji već nekoliko godina željno isčekuju stanovnici pet opština Moravičkog, Raškog i Zlatiborskog okruga. Ovaj obimni i studiozni dokument uradio je Centar za planiranje urbanog razvoja, CEP. Kroz ovaj plan precizirane su mere zaštite i razvoj područja u narednom periodu, oslanjajući se na zatečeno stanje i viziju ekspanzije čitavog područja za desetak narednih godina. Ovo je poslednji u nizu dokumenata, koji sada konačno otvara široke mogućnosti ulaganja u razvoj putne, skijaške i smeštajne infrastrukture naše planinske lepotice.
U Plan su ucrtane i dve alternativne trase auto-puta Beograd - Južni Jadran, preko teritorije opštine Ivanjica.
Posle skoro tri godine usaglašavanja i javne rasprave, konačno se u završnoj verziji pojavio Master plan razvoja Golije.Završnu verziju Master plana uradjen je u saradnji zagrebačkog instituta HORVATH koji je da podsetimo radio Master plan Stare planine, Vlasinskog jezera, planine Tare i Strategiju razvoja turizma u Srbiji te kanadskog ECOSIGN-a.Konačna verzija Master plana sada čeka implementaciju u Prostorni plan nakon kog bi mogli da očekujemo obimnije radove na samoj planini.
U srcu Golije na nadmorskoj visini od 1400 metara, na udaljenosti od 100 m od ski lifta na brdu Dajići nalazi se kuća za odmor porodice Luković iz Ivanjice. Kuća raspolaže sa 3 četvorokrevetna apartmana, kategorisana sa najvišom kategorijom (4 zvezdice). U miru i tišini odlično opremljenih apartmana Golijski dar, gostima se nudi maksimalan užitak uz potpuni komfor, zasebna kupatila, kuhinju, televizor i telefon. Vašim izborom ove kuće na planini Goliji, pored vrhunskog smeštaja u zimskom periodu možete skijati na stazi dugoj 600 m sa utabanim snegom, čekati Golijska jutra u društvu ovdašnjih meštana uz golijske specijalitete (pršutu, sir i vruću rakiju).
Apartmani su udaljeni od Ivanjice 32 km. asfaltnim putem. U blizini apartmana nalaze se dve prodavnice, restoran i kafana.
Na svečanosti u hotelu " Tadž " u Novom Pazaru svečano je obeležen početak realizacije medjuopštinskih projekata za 2009. godinu, koji će se odvijati u okviru Programa razvoja opština u jugozapadnoj Srbiji.
IVANJIČKI kraj već je zauzeo značajno mesto na turističkoj mapi Srbije, što potvrđuje i veliko interesovanje za predstojeću zimsku sezonu i doček Nove godine. Mesta se već uveliko rezervišu, pa turistički poslenici savetuju zainteresovanima da se obezbede na vreme, a oni obećavaju bogatu i raznovrsnu ponudu, povoljne cene i olakšice u plaćanju - uz tradicionalno ljubaznu uslugu.
Nakon prvog ovogodišnjeg snega, beli pokrivač na Goliji dostigao je visinu preko 30 centimetara. Ova planina je inače poslednjih godina ozbiljno zapretila prestižnim turističkim destinacijama poput Zlatibora i Kopaonika da preuzme primat na turističkoj mapi Srbije. Rezervacije smeštaja užurbano stižu u Turističku organizaciju Ivanjica, gde već sada procenjuju da će poseta turista biti jako dobra.
Pred zimsku turističku sezonu na planini Goliji nije završena izgradnja svih započetih turističkih objekata, ali bi uprkos tome ova zima trebalo da na planinu privuče brojne ljubitelje skijanja, rekao je danas Tanjugu vlasnik hotela " Golija " Golub Pendić.
Nema dela Golije o kome njeni stanovnici ne znaju neku priču. Ali zato se svi zatečeno počešu po glavi kad ih pitate kako je sama planina dobila ime. Odgovor se sam nameće kada krenete golijskim putevima i bespućima. Za ovu golemu planinu meštani sa pravom kažu; Ne zna Golija šta je delija Nema tog delije koji je može preći bez dobrog konja i bez dobre odeće izdržati njene vremenske hirove. Stanovnici se dobro pripremaju za zimu jer se zimi u planinu ne ide.Tridesetak kilometara dugačka Golija čini značajan deo Starovlaške visije u zapadnoj Srbiji. Po prostranstvu i veličini sa njom može da se meri samo susedni Kopaonik koji čini završni deo ove regije. Najviša tačka Golije je 1833 metra visok Jankov kamen. Pričaju meštani da su nekad davno dva pobratima, Rajko i Janko sklopili opkladu ko će od njih dvojice da izgura oveći kamen na zaravnjen vrh Golije. Rajko je krenuo prvi i žestoko je pogurao kamen. Nekako pred samim vrhom se okliznuo i kamen se otkotrljao u obližnji potok. Potom je Janko poterao kamen iz potoka i polako ga dogurao do vrha. Od tada se potok koji izvire ispod samog vrha zove Rajkov potok a vrh Golije, na kome odavno nema nikakvog kamena, zovu Jankov kamen.
Nacionalnom strategijom održivog razvoja Srbije postavljeni su ciljevi kojima se jedinstvenost planine Golije, ali i ostalih delova zemlje sa zavidinim prirodnim bogatstvima, čuva i unapređuje, kako bi se prirodni resursi države i dalje razvijali.Golija, kao najviša planina u jugozapadnom delu Srbije, koja se nalazi na oko 240 kilometara južno od Beograda, u blizini Kopaonika i Zlatara, izabrana da na njenim obroncima bude predstavljena Strategija koju je Vlada Srbije usvojila na poslednjoj sednici pred opšte izbore.
Zbog izuzetne očuvanosti izvornih prirodnih vrednosti, u okviru Parka prirode " Golija " Uneskov (UNESCO) komitetet je 2001. godine proglasio Rezervat biosfere Golija-Studenica, na površini od 53.804 hektara.
