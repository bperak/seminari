U većini škola nastavnici informatike osim računarstva i informatike predaju i ostale predmete kao što su: matematika, elektrotehnička grupa predmeta, ekonomska grupa predmeta, grafi; ka steuka, saobraćaj i mašinstvo. Sve ove struke su pravno regulisane normativnim aktima koje je propisalo Ministarstvo prosvete R. Srbije. 
Iz navedenog se vidi da nastavnici informatike pokrivaju veliku oblast predmetne nastave naročito u srednjim stručnim školama, što je od obostrane koristi kako za nastavnike tako i za MIP. 
Nastava računarstva i informatike se realizuje prema važećim planovima i programima koje je propisalo MIP, i to na sledeći način. 
Najveći broj srednjih škola u Srbiji su srednje stručne škole. U većini ovih škola računarstvo i informatika se realizuje samo u I razredu. Ukoliko učenici nemaju izbornu nastavu informatike u osnovnoj školi jasno je da oni tokom svog celokupnog školovanja izučavaju informatiku samo u I razredu srednje škole. 
Stručno usavršavanje nastavnika informatike je znatno skuplje od str. usavršavanja drugih profila. Ne organizuju se stručna studijska putovanja na sajmove i seminare u našoj zemlji i inostranstvu, ne postoji međunarodna saradnja sa obrazovnim sistemima drugih država u kojima smo uključeni mi nastavnici.. Praćenje najnovijih trendova i standarda nam je nedostupno zbog loše finansijske situacije. 
Jedna od prednosti nas informatičara je dostupnost informacijama putem interneta u i profesionalna radoznalost koja nas vodi ka samousavršavanju. 
Ovo su neki od razloga za osnivanje strukovnog udruženja profesora informatike Srbije UPIS. 
