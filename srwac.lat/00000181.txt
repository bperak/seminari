U okviru BBI programa (Razvoj poslovnih inkubatora u Vojvodini), koji je deo Programa privrednog razvoja AP Vojvodine, od 2006. na teritoriji naše pokrajine osnovana su 4 poslovna inkubatora i to u Zrenjaninu, Subotici, Novom Sadu i Senti. Reč je o objektima, koji se sastoje od malih radnih jedinica i obezbeđuju prostor i podsticajni ambijent za preduzetnike koji su tek osnovali sopstveno preduzeće i počinju da rade. Pogodnost ovog prostora ogleda se u povoljnim uslovima za njegovo korišćenje, poslovno-savetodavnim i ostalim uslugama koje se pružaju korisnicima, kao i pomoć menadžmenta.
Vasin je posetu počeo obilaskom Poslovnog inkubatora Zrenjanin " BIZ " u kome je od 2006. do danas " stanovalo " 27 firmi. Trenutno ih ima 15, i reč je o preduzećima koja se bave informacionim tehnologijama. BIZ, kako je istaknuto, svojim korisnicima pruža više modela usluga u cilju povećanja inovativnosti, a time i uspešnosti firmi. Osim što im pruža formalno organizaciono okruženje sa menadžmentom, BIZ svojim stanarima obezbeđuje razne oblike podrške, kao što su treninzi, edukacija, poslovni saveti, pravni i računovodstveni saveti. Osim toga, stanari dobiju i deo kancelarijske opreme i materijal, što im znatno umanjuje troškove poslovanja i kao početnicima povećava šanse za opstanak na tržištu.
- Resorni pokrajinski Sekretarijat uskoro će kreirati strategiju razvoja privrede i preduzetništva u našoj pokrajini u kojoj će jedna od značajnih mera biti povećanje broja biznis inkubatora u Vojvodini - rekao je Miroslav Vasin. On je dodao da će u narednom periodu Sekretarijat, koristeći kapacitete iz redova svojih zaposlenih i drugih stručnjaka iz Vlade Vojvodine, sigurno izgraditi sistem u kome će korisnicima inkubatora davati konsultativne usluge i preventivne savete, čime će se značajno uštedeti troškovi koje inkubatori imaju angažovanjem stručnjaka sa strane.
Namera je i da se povežu kapaciteti subvencija koje je imao nekadašnji Sekretarijat za rad, zapošljavanje i ravnopravnost polova, odnosno da se uključe u sistem podsticanja dolaska početnika u biznis inkubatore.
- U narednom periodu pokužaćemo da osnujemo i takozvane namenske inkubatore, recimo u oblasti poljoprivrede i metalne industrije, a u planu je i otvaranje većeg broja inkubatora gde će se pomagati preduzećima i radnjama osnovanim u delatnostima u kojima se stvaraju novi proizvodi, kroz opremanje i parcelizaciju hala fabrika, koje će preduzećima biti dodeljene na korišćenje - rekao je Vasin.
Pokrajinski sekretar Miroslav Vasin rekao je da će u okviru planirane strategije razvoja privrede i preduzetništva Vojvodine biti predložene i brojne druge podsticajne mere za mlade preduzetnike, poput povoljnih kreditnih linija.
- Vladi Srbije ćemo predložiti i da se vrati stari dobari model, koji je u prve tri godine poslovanja značajno oslobađao od poreskih obaveza preduzetnike početnike - rekao je Vasin.
Pokrajinski sekretr Miroslav Vasin obišao je danas i Fond turistički klaster mikroregije Subotica - Palić i Poslovni inkubator Subotica. U Vojvodini je tokom prethodnih godina pomognuto i finansijski podržano više od 15 klastera.
Jadan od najuspešnijih kalstera u našoj pokrajini jeste upravo Fond turistički klaster mikroregije Subotica - Palić, koje okuplja 32 člana iz ovog kraja.
- Veoma sam zadovoljan načinom na koji je organizovan turistički klaster mikroregije Subotica - Palić, i sigurno ćemo ovaj pozitivan primer u narednom periodu pokušati da prezentujemo u drugim mini regionima u Vojvodini - rekao je Vasin. On je dodao da je važno da se klasteri u Vojvodini povežu sa inkubatorima, jer jedni druge moraju podržavati.
- Inkubator mora pripremati takve preduzetnike, koji će kasnije svoje aktivnosti nastaviti u klasteru, kako se ni u jednom momentu ne bi izgubila povazanost ljudi i preduzeća koja je bave istom delatnošću - rekao je Vasin i dodao da u vremenu globalizma me možemo da pričamo o pojedincu kao jakom subjektu na tržištu, ali možemo o više pojedinaca udruženih u klastre, kao jakom subjektu na tržištu.
Prilikom posete Poslovnom inkubatoru Subotica, sekretar Vasin se upuznao sa aktivnostima ovog inkubatora usmerenim pre svega na usluge i proizvodnju. Od početnih 6 korisnika, u inkubatoru danas posluje 15 firmi, koje imaju od jednog do 15 zaposlenih. Prema istraživanju urađenom dve godine nakon što su firme napustile inkubatora njihov opstanak na tržištiu je oko 70 odsto, dok je procenat opstanaka firmi koje nisu bile u inkubatoru duplo niži.
Osnivači Poslovnog inkubatora Subotica su Opština Subotica, Fond za podršku investicija u Vojvodini (VIP), Visoka tehnička škola strukovnih studija (VTŠ), ATB SEVER i Regionalna agencija za razvoj MSPP.
