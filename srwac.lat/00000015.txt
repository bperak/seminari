Naučnici sa udruženja,, Kornel Materijali " razvili su jeftin i ekološki prijateljski način sintetizovanja oksida kristalnih pločica, debljine nanometara, koje bi mogle imati korisne osobine za elektroniku i razvoj alternativnih energetskih aplikacija.
Milimetarske dužine i debljine svega 20 nanometara, natrijum-kobalt oksidni kristali izvedeni su kroz metod koji kombinuje tradicionalnu toplotnu sintezu prilikom kintetičke indukcije u električnom polju.
Asistent i profesor pri ovom udruženju, Ričard Robinson, rekao je da materijal ima fascinantne karakteristike, uključujući visoke termoelektrične energije, visoku električnu provodljivost, superprovodljivost i potencijal kao katodni materijal u natrijum-jon baterijama.
Gedžeti buduc nosti se mogu oštetiti usled padova ili grebanja na određenim, tzv. " ranjivim " mestima. Ne brinite. Samo nekoliko minuta na suncu biće dovoljno za popravku štete.
Marek Urban i kolege na Univerzitetu u Južnom Misisipiju u Hetisburgu, inspirisani su da kreiraju svoju plastiku po uzoru na znake lečenja u prirodi kao što je samo-regenerišuća kora drveća.
Ovakvi materijali ne menjaju boju i zahtevaju fokusiranu lasersku svetlost zarad oporavka. Ovaj novi materijal svetli crveno kada je oštećen, a popravlja se kada biva izložen vidljivoj svetlosti ili promenama u temperaturi ili pH vrednosti. On takođe može da se regeneriše više puta, za razliku od prethodnih materijala koji tu sposobnost u sebi nisu posedovali.
Kao i sve plastike, novi materijal sadrži duge lance polimera, osim što su u ovom slučaju lanci povezani malim molekularnim mostovima koji se lome i samim tim menjaju oblik plastične materije usled procesa grebanja. Ovaj oblik promena proizvodi oštećenje, koje nestaje kada energija iz svetlosti omogući reformu mostova i regeneraciju plastike.
Marek Urban, koji je predstavio istraživanje prošle nedelje na sastanku Hemijskog društva u San Dijegu u Americi, u Kaliforniji, kaže da novi materijal nije skup.,, Može se koristiti bilo gde. Samo mu je nebo granica. "
Fleksibilne baterije koje se mogu nenametljivo ugraditi u fabričke tkanine, mogle bi jednog dana obezbediti električnu energiju za gedžete smeštene u vašoj odec i.
Iako su ravne, fleksibilne baterije bile nizovima LED - treperućih zrakova povezane sa sportskim majicama, do sada nije postojao način njihove konretne ugradnje u same odevne predmete. Maksim Skorobogatij i kolege na Politehničkoj školi u Montrealu u Kanadi kažu da su uradili upravo to.
Da bi konstruisali svoju bateriju, oni su elektrolite polietilen-oksida smestili između katode fosfata litijum-gvožđa i anode litijum-titanata. Sve su to termoplastični materijala koji se mogu rastezati i zatezati prilikom blagog procesa grejanja.
Dobijeni materijal podseća na veštačku kožu. Nakon istezanja, tim je ovakve talasaste trake materije ugradio u pamučne tkanine i iskoristio provodne niti za povezivanje ovih baterija u serije. Ova konfiguracija je korišćena za osvetljavanje LED-dioda.,, Ovo je ujedno i prva potpuno prenosiva, meka litijum-jonska baterija koja koristi netečnu vrstu elektrolita ", tvrdi Skorobogatij.
Odeće koje bi u svom sastavu imale ovakvu vrstu materijala, mogle bi da obezbede stotine volti napajanja, kaže on, omogućavajući tako aplikacijama crpljenje neophodne energije i nesmetano funkcionisanje u hitnim slučajevima. Međutim, tim se sada suočava sa još većim izazovom: unapređenje tehnologije po pitanju vodootpornosti.
Sendi Blek, koja istražuje tzv.,, pametne tkanine " na londonskom Modnom koledžu, smatra da bi torbe, rančevi ili odeća za medicinski nadzor, mogle biti prvi materijali koji bi koristili takvu tehnologiju.,, Mislim da je cela ova oblast istraživanja na samom vrhuncu kompletnog usavršavanja. Nešto konkretno ne može biti previše daleko. ", zaključila je Sendi.
Da li organska materija može da se ponaša kao magnet? Naučnici sa Univerziteta u Mančesteru sada su dokazali da može. U izveštaju objavljenom u časopisu " Nature Physics ", iskoristili su grafen, najtanji i najjači materijal na svetu, i dali mu magnetna svojstva.
Grafen je sloj atoma ugljenika raspoređenih u strukturu žičane ograde. U svom originalnom obliku, on ne pokazuje nikakve znake konvencionalnog magnetizma koji se obično vezuje za materijale poput gvožđa ili nikla.
Poslednje istraživanje koje su predvodili dr Irina Grigorieva i profesor Ser Andre Geim (jedan od dobitnika Nobelove nagrade) moglo bi se pokazati ključnim za budućnost grafena u elektronici. Istraživači iz Mančestera uzeli su nemagnetni grafen i zatim ga ili " posuli " drugim nemagnetnim atomima kao što je fluorin, ili su uklonili neke atome ugljenika sa " žičane ograde ". Ispostavilo se da upražnjena mesta i dodati atomi imaju magnetna svojstva, isto kao i atomi, na primer, gvožđa.
Dr Irina Grigorieva objašnjava da je ovo kao kada bi minus pomnožen minusom davao plus. Istraživači su otkrili da, da bi se ponašali kao magnetni, defektni atomi moraju biti udaljeni jedni od drugih, a njihova koncentracija niska. Ako se grafenu doda mnogo defektnih atoma, oni se smeštaju u prevelikoj blizini i poništavaju magnetizam jedni drugima.
U slučaju praznih mesta, njihova visoka koncentracija čini da se grafen dezintegriše. Profesor Greim je rekao da je uočeni magnetizam sićušan, i da čak ni najmagnetisaniji uzorci grafena ne bi prianjali za frižider. Međutim, važno je da se razjasni šta je kod grafena moguće, a šta ne. Područje magnetizma kod nemagnetnih materijala ranije je imalo dosta lažno pozitivnih rezultata.
Najverovatnije je da će ovaj novootkriveni fenomen pronaći svoju upotrebu u spintronici. Spintronični uređaji nalaze se svuda, a jedno od tih mesta su i hard diskovi računara. Oni rade zahvaljujući spajanju magnetizma i električne struje. Dodavanje novog stepena funkcionalnosti može se pokazati važnim za potencijane primene grafena u elektronici.
Sam naslov asocira na igru i na bezuspešne pokušaje da od četvrtastih lego kockica napravimo krug. Međutim, u pitanju je sličan mehanizam igre, ali samo na mikroskopskom, nano nivou. Kako od kockica napraviti krug?
Naučnici su otkrili kako priroda smanjuje potrošnju energije u prstenovima, ispunjenim tečnošću, sa unutrašnjom nanostrukturom napravljenom od dva hemijski neskladna polimera povezana sa jakim vezama ili di-blokovima nanesenim na silikonsku površinu. Ovo istraživanje je oblavljeno u magazine European Physical Journal E.
Josh McGraw i njegove kolege sa Univerziteta McMaster u Kanadi, kao i Univerziteta u Redingu, Velika Britanija, napravili su prsten od di-blok polimera (nano Lego kocki) koji su spojili kako bi izgradilii krofne od Lego blokova uz pomoć prirodnog materijala. Kako bi ste bili u mogućnosti da zamislite funkcionisanje ovoakvog naučnog eksperimenta, zamislite samo kako dok slažete Lego kockice u pravoj veličini one menjaju oblik po potrebi za željenu figuru. Ovaj materijal ima unutrašnju strukturu raspoređenu kao Lego kockice, što je rezultiralo da se u prstenovima približavaju besprekornom obliku krofni (slika na nanoskali prikazuje oblik pristena naprvaljenog od nano Lego kocki).
McGraw i njegove kolege merili su dinamiku interakcije ivice prstenaste strukture koje prikazuju asimetrične korake, odnosno, različite razmake unutar i van prstena, u odnosu na prvobitno stanje. Oni su ustanovili da interakcija oblikovanja prstena s vremenom predstavlja odbojnost između ivica. Dok molekularni detalji ostaju neuhvatljivi, izvor ovog odbijanja je intuitivan: ivica (perturbacione) na površini povezana je sa potrošnjom energije.
Odbojna ivica sprečava dve susedne ivice da se previše približe jedna drugoj. Kao dve izolovane ivice (perturbacione) odstupaju dalje i tako deformišu ravnotežu ivične strukture i povećanje slobodne energije. Za prstenove koji su isključivo predmet odbojne interakcije ivice, naučnici su utvrdili da ravnoteža oblika njihovih ivica mora biti simetrična.
Ove ivice mogu se smatrati za defektne u materijalu sa inače savršenom nano strukturom. Istraživanje zasnovano na rasvetljavanju greške u interakciji može da pomogne naučnicima da pokušaju da otklone takve defekte kod ovakvih samo-montažnih materijala. Takvi sistemi mogli bi takođe da pružaju idealnu osnovu za izradu bilo kakvih radnji na nano nivou: skladištenje podataka i nanoelektronike, upravljanje nanočesticama i njihovim spajanjem, stvaranje otpornijih i večnih materijala, poboljšanje kvaliteta namirnica i još mnogo toga.
