TENT DOBIO SPECIJALNU ZAHVALNICU RUSKE PRAVOSLAVNE CRKVE 
Privrednom društvu Termoelektane Nikola Tesla " Obrenovac, na Petrovdan, 12. jula 2013. godine, dodeljena je Zahvalnica za aktivno učešće u realizaciji projekta Dar srpskoga naroda povodom 300 godina Sveto Troicke Aleksandro-Nevske lavre u Sankt Peterburgu ". Na svečanom prijemu u Ruskom domu, Mihail Denisov, savetnik ambasade Ruske federacije u Beogradu, priznanje je uručio Milanu Uroševiću, direktoru Ekonomsko-finansijskih poslova i Goranu Lukiću, direktoru TE Nikola Tesla " B. Ne štedeći reči hvale za inicijativu Miodraga Miše Brankovića, gospodin Denisov, tom prilikom, je rekao: - Izrazio bih posebnu zahvalnost Privrednom društvu TENT što je pokazalo dovoljno sluha, interesovanja i poverenja da prepozna kvalitetna umetnička dela i pruži podršku mnogim talentovanim umetnicima i kulturnim poslenicima. Prema njegovim rečima, najveći proizvođač električne energije u jugoistočnoj Evropi dokazao se nebrojeno puta kao veliki sponzor mnogih značajnih projekata kulture i umetnosti, ali i darežljivi mecena brojnih umetnika iz zemlje i inostranstva. - Ideja koju smo nedavno zajednički realizovali najbolja je potvrda uspešne saradnje privrednika, umetnika i kulturnih poslenika, naveo je Denisov. Primajući nagradu, Milan Urošević je naglasio da Privredno društvo TENT, pored upečatljivih proizvodnih rezultata, ima interesovanja i za religiju, kulturu, umetnost, sport... čiji razvoj podržava već dugi niz godina. - Nadam se da TENT i ubuduće imati dovoljno sredstava da, shodno mogućnostima, pozitivno odgovori na sve zahteve takve prirode, rekao je Urošević. - Počastvovani smo današnjim posetom i oduševljeni idejom svog kolege Modraga Miše Brankovića.Ovaj susret je još jedna potrda uspešne saradnje i velikog prijateljstva dve države i dva naroda.U vašim rečima i delima prepoznajemo našu želju za produbljivanjem tog prijateljstva i izražavamo spremnost za nastavak saradnje u svim segmentima života-privredi, kulturi, umetnosti, sportu..., istakao je Goran Lukić. Nakon srdačnog razgovora, razmenjeni su i prigodni pokloni. PD TENT je, uz Zahvalnicu, dobilo i vrednu grafiku Aensanro-Nevske lavre u Sankt Peterburgu, dok je ruskim prijateljima poklonjeno specijalno izdanje Monografije PD TENT. Inače, ideja da se Aleksadro-Nevskoj lavri u Sankt Peterburgu (Rusija) povodom 300 godina postojanja pokloni Ikona Bogorodice Mlekopitateljnice (rad Olivere Kiselčić) potekla je od umetničkog fotografa Miodraga Miše Brankovića, saradnika za promotivne programe redacije lista TENT. Njegov nesvakidašnji poduhvat podržali su Srpska pravoslavna crkva, Privredno društvo Termoelektrane Nikola Tesla ", ruska vazduhoplovna kompanija AEROFLOT ", nebrojeni sledbenici i prijatelji pravoslavlja širom sveta. Nakon hodočašća dugog više od 10.000 kilometara, tokom kojeg je boravila u pravoslavnim hramovima Grčke, Srbije, Crne Gore, kao i u Svetoj Zremlji, Ikona Bogorodice Mlekopitateljnice polovinom juna vratila se u Beograd odakle je, uz blagoslov Patrijarha Srpskog Gospodina Irineja, krenula put Rusije. Na praznik Svete Trojice, 22. juna, predata je kao specijalan poklon srpskog naroda ruskoj pravoslavnoj braći i ustoličena u Aleksandro-Nevskoj lavri, gde zauzima trajno mesto u crkvi za venčanja i krštenja. Pozdravljenu od velikog broja vernika i crkvenih velikodostojnika, s radošću su je dočekali namesnik Sveto-Troicke Aleksandro-Nevske lavre, Vikar Sankt Peterburške eparhije i Episkop Kronštatski Nazarij, a svečanom činu darovanja i ustoličenja prisustvovali su i prof. dr Slavenko Terzić, ambasador Republike Srbije u Rusiji i Vladika Budimljansko-Nikšićki Joanikije. Tom prilikom, Miodragu Miši Brankoviću uručeno je odlikovanje Aleksandro-Nevske lavre, kao znak zahvalnosti za njegovo plemenito delo. 
