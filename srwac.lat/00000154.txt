Na sceni zaječarskog pozorišta sinoć je izveden komad po tekstu i u režiji Dušana Kovačevića " Kumovi " u izvođenu ansambla " Zvezdara teatra ". Zoranov brk za bravurozno tumačenje uloge Milana pripao je Predagu Mikiju Manojloviću. Neposredno pre predstave akademiku i dramskom piscu Dušanu Kovačeviću uručena je nagrada za životno delo koja se dodeljuje od ove godine. Obrazloženje je pročitao predsednik žirija Božidar Đurović.
Dušan Kovačević je, svakako, jedan od trojice najznačajnijih srpskih komediografa uz Jovana Steriju Popovića i Branislava Nušića. Vrsni poznavalac našeg mentaliteta, uspeo je da se na istinski artificijelan način, u vremenima koja nisu bila naklonjena slobodoumlju, obračuna sa svim našim manama, da ih uz visok stepen empatije i humora " servira " publici tako da svest o njima izazove vbisoku katarzu, koja je nesporno temelj ozbiljne literature.
Da je smelo to što nije smelo, Kovačević je razumeo kao niko pre njega, i stovrio je od tog - na izgled bizarnbog dualizma - autentičan svet ispunjen visokomimetskim karakterima, svet u koji nas je uvek iznova vešto uvlačio i iz koga niko od nas nije izašao ravnodušan.. Osmeh na ivici usne, koji nam promeni lice kad god se setimo scena iz njegovih komada, zrači optimizmom, znači veru i nadu da ovaj narod ima perspektivu, zarad neuništivog i blagorodnog duha koji je njegova najveća vrlina, a koji Kovačević zna da apostrofira na način da ga razume ceo svet.
Činjenica da Dušan Kovačević postaje prvi laureat nagrade za životno delo - koja nosi ime Zorana Radmilovića - ima višestruku simboliku. Zoran je uz Danila Batu Stojkovića, na najbolji način afirmisao Kovačevićevu literaturu. Alhemija kojom su ovi velikani stvarali zlatna poglavlja našeg teatra i filma, neponovljiva je, uzbudljiva i veličanstvena. Zato, ova Nagrada, koju sa ponosom večeras uručujemo akademiku Dušanu Kovačeviću, nema ambiciju da verifikuje ono što je, inače, očigledno, ona u stvari pokušava da na simboličkoj ravni poveže dva pozorištnika, koja služe na čast našem narodu.
Akademik Dušan Kovačević je primio stauetu iz ruku Boška Ničića gradonačelnika Zaječara. Zahvaljujući se na nagradi Dušan Kovačević je rekao kako je Zoran Radmilović u njegovim rukama ali stalno i u njegovom sećanju:
" Ova nagrada mi znači izuzetno mnogo zato što sam sa Zoranom proveo decenije u prijateljstvu i radu. I sad kad mu budu rekli da sam ja ovo dobio, jer ga znam odlično, reći će samo " ma ajde ". Sedeli smo dosta često i pričlali o svemu i svačemu. On je vrlo često pominjao svoj rodni grad, odrastanje u ovom gradu, detinjstvo i mladost i o tome je pričao priče koje nažalost nisu zabeležene, tu i tamo jesu pre svega zahvaljujući jednom članu žirija ovde Milanu Caciju Mihailoviću, jednostavno smo pričali te priče o tome šta znači otići iz svog grada i doseliti se u drugi grad, veliki grad. I on nikada nije bio, u pravom smislu, stanovnik Beograda. On je tu bio, o tome smo pričali dosta, došljak kao svi mi koji napuste rodni grad i dođu u nekakav veliki grad, a pogotovo ulicu koja je horizontalna zameni vertikalnom. Umesto da ulaziš u svoju kuću, kao u Radovanu ti se penješ. Ideš liftom ili stepenicama i pre vremena ideš na nebo. Meni je jako žao što večeras primam njegovu nagradu. Bilo bi bolje da se večeras vidimo ali sudbina je bila takva da sad imam njega kao uspomenu. Da ga cvitiram reći ću žiriju ono što bi on rekao " niste trebali ".
Potom je publika videla komad " Kumovi " Dušana Kovačevića u izvođenju Zvezdara teatra naslovljena kao " komedija svakodnevne tragedije ". Ono što je pisca, po sopstevnom kazivanju, zanimalo jeste današnja ekonomska i politička situacija ali ne ispričana na uobičajen politikantski način koji ima svoju trajnost i vrednost samo dok ta politička situacija traje trudeći se, pri tom, da ne zamračuje i nezagorčava život više nego što to čine ljudi koji se bave njihovim sudbinama.
" Proces koji smo započeli, čitujići, a onda gradeći ga na sceni i dalje traje. I to dobar proces. Ona ide, dobija svojoj put, ne može da prevaziđe i stalno se otkriva još neki novi smisao složenosti na oko jednostavnog komada koji govori o jednostavnim stvarima da je život srednje klase danas skoro nemoguć. vrlo složena stvar. Komad govori o tome da je čovek užasno sam i da nema nikog. da nas je vreme okrunilo potpuno. Da su nam najbliži često nisu i najdraži. To je jedna tužnopametna stvar. "
Govoreći o nagradi Manojlović je rakao:
" U ovom trenutku nagrada budi u meni sećanja na neke trenutke sa Zoranom koje sam imao. Strašno mi je žao što nisam igrao sa njim. To je bio splet okolnosti. On je želeo jednom da igramo zajedno i napisao je jedan komad koji se zvao Baš čelik. Pamtim to kao jedan od svetlih trenutaka, svetlijih od nekih drugih, jer je on želo da radi sa mladima. kako je bio pametan. Svi smo mi bili klinci i onda je on pročitao ceo komad koji je sam napisao. To je bio jedan trenutak za buđenje najskrivenijih uglova mašte koje nam je opn otvarao. Nisam kasnije igrao u tome jer sam otišao na snimanje neke serije. Želeo sam da imam nešto od njega. Jednom mi je poklonio jedan tarabuk i to čuvam. "
