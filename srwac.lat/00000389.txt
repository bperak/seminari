Damir Kahriman je kao i do sada bio standardno na golu Tavrije, ali ni u ovom kolu nisu imali sreće jer su ponovo u finišu utakmice ispustili prednost. U 6 minutu nazalost je došlo da auto gola, krivac za to je Monakov (video) jer je loptu smestio iza ledja Kahrimana. Nedugo zatim Tavrija dolazi do izjednačenja u 11 minutu golom Ljubičića. Za preokret u ovoj utakmici se pobrinuo Nazarenko u 73 minutu. Ali kao što smo već rekli ipak pred kraj utakmice ekipa Vorskle je iskoristila svoje šanse i u 89 minutu preko Kirilova i u 92 minutu preko Januzija došla do 3:2 i možda za njih neočekivanih 3 boda. Opsirnije »
Od danas ćete na našem sajtu imati detaljne izveštaje iz svih značajnih Evropskih liga u kojima nastupaju naši fudbaleri. Premijer liga, Bundesliga, Serija A, Primera i lige drugih država biće na našem radaru i tako ćete uvek biti detaljno informisani o učinku naših standardnih i potencijalnih reprezentativaca.
Bundesliga je počela u petak susretom Kajzerslautera i Štutgarta za koji nastupa Zdravko Kuzmanović. Nažalost njega nije bilo medju startnih 11 na tom meču, kao što ga neće ni biti na mečevima Srbije protiv Italije i Slovenije u kvalifikacijama za Evropsko prvenstvo, a umesto njega selektor je pozvao Nenada Milijaša. U petak ujutru na treningu, doživeo je povredu mišića lista desne noge i ona će ga sa terena odvojiti nekoliko nedelja. Njegov tim je u pomenutom meču pobedio domaći Kajzerslauter rezultatom 2:0 golovima Kakaua u 52. minutu i Bularuža u 69. minutu. Opsirnije »
Imali smo čast da napravimo intervju sa našim potencijalnim reprezentativcem Damirom Kahrimanom, koji svakako spada u glavne kandidate za mesto golmana reprezentacije Srbije. Njegov put do reprezentacije nije bio lak, ali uloženi trud se isplatio
Da upoznamo naše čitaoce sa vašom karijerom. Sve je počelo u Fk Zemun i Javoru iz Ivanjice. Na sebe ste pažnju javnosti ozbiljnije skrenuli kada ste postali čuvar mreže Novosadske Vojvodine. Kako se vi sećate dana i utakmica provedenih u ova 3 navedena kluba?
- Tačnije sve je počelo u Slobodi iz Užica. Iz Slobode prelazim u Javor i počinjem da branim u drugoj ligi. Bio sam mlad i zahvalan sam ljudima u klubu, a naročito Radovanu Ćurčiću i Goranu Mariću što su mi tada ukazali poverenje. Uz jako dobar rad, dosta sam napredovao u Javoru. Pojavilo se interesovanje fk Zemuna, tačnije trenera Gorana Čumića, koji je isto tako imao udela u mojoj karijeri. Odlazak u Vojvodinu je bio samo šlag na tortu, nagrada za dotadašnji rad. Tu je usledio poziv selektora Djukića i odlazak u Holandiju, dalje znate Sve u svemu dve lepe godine u Vojvodini - priseća se naš potencijalni reprezentativac.
