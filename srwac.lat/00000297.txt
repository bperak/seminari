Afirmacija multikulturalizma i tolerancije
Projekat Vlade Autonomne Pokrajine Vojvodine Afirmacija multikulturalizma i tolerancije u Vojvodini, čiji je prvenstveni cilj negovanje kulturnog diverziteta i razvijanje duha međuetničke tolerancije kod građana Vojvodine uspešno se realizuje od 2005. godine. Nosilac ovog projekta je Pokrajinski sekretarijat za obrazovanje, upravu i nacionalne zajednice, a realizuje se u saradnji sa mnogim domaćim i inostranim organizacijama i ustanovama. Projekat je koncipiran kao kompleksan multitematski i multikulturalni program, usmeren prema ideji jačanja međunacionalnog poverenja kod mladih u Vojvodini. Obuhvata mnoštvo potprojekata i kroz manifestacije koje se održavaju na teritoriji cele Vojvodine uključuje putem raznih aktivnosti više hiljada učenika vojvođanskih osnovnih i srednjih škola.
Osnovni cilj ovoga projekta umirivanje međunacionalnih tenzija, a dugoročno, razvijanje duha tolerancije, međusobnog uvažavanja i poverenja kod građana Vojvodine, a uz angažovanje svih relevantnih aktera.
Predmet projekta je negovanje i razvijanje vrednosti multietničkog i multikulturalnog društva Vojvodine kao moderne evropske regije, na osnovama otvorenog demokratskog društva zasnovanog na vladavini prava, a aktivnosti projekta su usmerene ka mladima, pre svega uzrasta od 14 19 godina obuhvaćenim višim razredima osnovne škole i svim razredima srednje škole. Neposredni efekti projekta prevashodno bi trebalo da se odnose na same učesnike u projektu, ali i na sve one subjekte koji će posredno ili neposredno biti uključeni u realizaciju ovog projekta. Imajući u vidu da projekti podrazumevaju uključivanje i neposredan kontakt više hiljada mladih, realizacija projekta bi posredno imala uticaja i na širu populaciju u Vojvodini.
Projekat je trenutno u osmoj fazi realizacije, a svaka od dosadašnjih faza se razlikovala po obimu i strukturi. Važno je pomenuti najobimnije i najvažnije potprojekte i aktivnosti dosadašnjih faza:
Sportska takmičenja sa dodatnim sadržajima Kup tolerancije " Kup tolerancije " predstavlja organizaciju sportskih takmičenja sa dodatnim kulturnim sadržajima, učenika osnovnih škola i srednjih škola iz Vojvodine u pet popularnih ekipnih sportova po kup sistemu u 7 gradova Vojvodine. Pažnja je prvenstveno usmerena ka mladima, kao glavnoj ciljnoj grupi, i kroz saradnju sa obrazovnim ustanovama iz cele Pokrajine, postignuta je velika masovnost čime je omogućeno da osnovna poruka Projekta dopre do velikog broja mladih ljudi. Uz sportska takmičenja, organizuje se i celodnevni prateći kulturno-zabavni program za sve učesnike takmičenja.
Televizijski Kviz Koliko se poznajemo učenika srednjih škola Potprojekat predstavlja organizaciju kviz-takmičenja u znanju o istoriji i kulturi nacionalnih zajednica sa prostora Vojvodine. Učesnici kviza su ekipe iz srednjih škola sa teritorije cele Pokrajine. Cilj potprojekta je edukacija stanovništva, pre svega mladih o zajedničkoj istoriji i kulturi različitih nacionalnih zajednica koje žive u Vojvodini, stvaranje uslova za ovakvu edukaciju kroz masovno uključenje učenika srednjih škola iz Vojvodine i omogućavanjem prenosa takmičanja u medijima.
Muzejska izložba Zavičaj na Dunavu - suživot Nemaca i Srba u Vojvodini Aktivnost podrazumave izradu muzejske izložbe i organizaciju gostovanja u nekoliko gradova Evrope (Ulm, Brisel...) i Vojvodine. Ciljevi aktivnosti su afirmacija pozitivnih vrednosti iz zajedničke istorije dva naroda, prožimanja i međusobnih kulturnih uticaja Srba i Nemaca, kao značajnog doprinosa istorijskim i evropskim iskustvima u razvoju multikulturalizma i multietničke tolerancije.
Muzejska izložba Živeti zajedno " suživot Srba i Mađara mobilna forma Potprojekat podrazumeva realizaciju izložbe koja na originalan, moderan i multimedijalan način prikazuje teme iz zajedničke istorije i kulture i iz toga proizašla prožimanja i uticaje pripadnika srpske i mađarske zajednice u Vojvodini.
Bogatstvo različitosti Aktivnost je obuhvatila raspisivanje konkursa za amatersku fotografiju na temu multikulturalnosti Vojvodine, izbor najkvalitetnijih radova od strane stručnog žirija i organizovanje izložbi pristiglih radova na više lokacija u Vojvodini. Neposredan cilj aktivnosti je skretanje pažnje javnosti na ciljeve projekta putem obaveštavanja o konkursu i najava postavki izložbe, odnosno gostovanja i time posredno promovisanje multikulturalizma kao vrednosti Vojvodine kroz moderan umetnički izraz. Izložbu su mogli videti posetioci EXIT festivala, a posetila je i mnoga mesta u Vojvodini u okviru Brod Teatra.
Zajedno - dokumentarni TV serijal Zajedno predstavlja dokumentarnu seriju koja na originalan način obrađuje i predstavlja različitosti Vojvodine, kao i zajednički život i običaje njenog stanovništva. Dokumentarna serija " Zajedno " kroz filmske i muzičke zapise prezentuje zajedničku istoriju, prožimanja i uticaje, različitosti i sličnosti, vojvođansku multietičnost. Njeno televizijsko prikazivanje ima za cilj da doprinese sistematskoj edukaciji stanovništva, posebno mladih, boljem međusobnom upoznavanju, razumevanju, zajedničkom životu i tolerantnijim odnosima.
Medijska kampanja Multikulturalizam u Vojvodini Potprojekat predstavlja medijsku promociju i naglašavanje ideja multikulturalizma i tolerancije kao univerzalnih vrednosti svakog društva putem različitih formi medijskog predstavljanja, a posredstvom kratkih poruka pomenute tematike. Realizuje se kroz print kampanju (izrada štampanog promotivnog materijala), televizijsku i radio kampanju i aktivnosti u vezi sa promovisanjem i obaveštavanjem javnosti o aktivnostima Projekta.
Etno dan Potprojekat " Etno dan " podrazumeva osmišljavanje i organizovanje serije prezentacija nacionalnih zajednica koje žive u Vojvodini sa svojim folklornim, kulturnim, istorijskim, gastronomskim i drugim karakteristikama, a u realizaciji učenika osnovnih škola u Vojvodini i obuku nastavnih kadrova za samostalnu realizaciju prezentacija. Ciljevi potprojekta " Etno dan " su napređenje svesti i znanja o različitosti kulture, folklora, istorije i dr. kod različitih nacionalnih zajednica koje žive u Vojvodini i prihvatanje te različitosti kao prednosti i bogatstva ovih prostora.
Evaluacija stanja međuetničkih odnosa kod mladih u Vojvodini Evaluacija stanja međuetničkih odnosa kod mladih u Vojvodini realizuje se kroz stručno i sistematsko praćenje i evaluaciju trenutnog stanja međuetničkih odnosa među mladima u Vojvodini, kao i kroz uvođenje mehanizama praćenja stanja u obrazovnim institucijama i obuku kadrova sa samostalnu evaluaciju stanja.
Ostale aktivnosti na realizaciji Projekta Edukativno putovanje Pokrajinski sekretarijat za obrazovanje, upravu i nacionalne zajednice, kao nosilac Projekta, svake godine organizuje edukativno putovanje za pobednike sportskih takmičenja potprojekta " Kup tolerancije " i dve najbolje plasirane ekipe potprojekta Kviz " Koliko se poznajemo ". Koncept putovanja prati osnovne ciljeve Projekta i ima za cilj afirmaciju vrednosti Projekta i upoznavanje ljudi i prostora, kulturološki bliskih Vojvodini. Od 2006. godine najuspešniji učesnici Projekta imali su prilike da upoznaju gradove Budimpeštu, Bratislavu, Beč, Berlin, Salcburg, Pasau, Ulm, Strazbur, Brisel, Rim gradove severne Italije-Veneciju, Padovu, Bolcano, Veronu, kao i mnoge značajne institucije Evropski Parlamet, Savet Evrope, Kancelariju Dunavskog biroa u Nemačkoj, Univerzitete u Bolonji i Bolcanu.
Sredstva po osnovu Konkursa se dodeljuju za sufinansiranje programa, projekata i aktivnosti organizacija, udruženja i asocijacija, koje imaju za cilj afirmaciju vrednosti multikulturnog društva i očuvanje i negovanje međunacionalne tolerancije u Vojvodini, namenjenih naročito za: unapređenje produkcije i produkciju televizijskog i radijskog programa, internet prezentacija, drugih oblika elektronskih prezentacija, štampanih propagandnih aktivnosti, aktivnosti u štampanim medijima i drugih oblika medijskih aktivnosti; izdavanje knjiga, brošura, časopisa ili drugih publikacija neprofitnog karaktera; organizovanje seminara, konferencija i drugih oblika naučnih i edukativnih skupova; organizovanje kulturnih, obrazovnih, sportskih i drugih manifestacija.
Uključeni akteri Organizacija projekta u periodu od 2005. godine je zahtevala neposredan kontakt sa mladima, kao glavnom ciljnom grupom i njihovo aktivno učešće u aktivnostima: Na takmičenjima potprojekta " Kup tolerancije " u svakoj od prethodnih fazama Projekta u proseku se takmičilo preko 3000 takmičara iz više od 140 vojvođanskih osnovnih i srednjih škola. To daje broj od preko 20000 direktnih učesnika sportskih takmičenja od početka realizacije projekta. U trećem i četvrtom ciklusu Kviza " Koliko se poznajemo " aktivno je učestvovalo 368 takmičara iz 92 srednje škole sa teritorije Vojvodine (83 % ukupnog broja srednjih škola u pokrajini), a svako od 40 kviz takmičenja je pratilo oko 200 navijača škola, što daje ukupan broj od oko 8000 gledalaca tokom trajanja takmičenja. Održano su 24 kvalifikaciona takmičenja u 12 mesta u Vojvodini i 16 u televizijskom studiju. U do sada održanih sedam ciklusa kviza učestvovalo je preko 1900 takmičara a snimljene i emitovane su 118 emisia kviza. " Etno dan " je od 2007. godine održan u više od 80 osnovnih škola i aktivnostima je bilo obuhvaćeno više od 8000 učenika iz 400 odeljenja Realizacijom potprojekta " Evaluacija stanja međuetničkih odnosa kod mladih u Vojvodini " obuhvaćeno je više od 4000 učenika osnovnih i srednjih škola U okviru realizacije Projekta posebna pažnja se poklanja pronalaženju sponzora određenih aktivnostu o okviru Projekta. Pored finasijskog aspekta, bitno je naglasiti i društveno odgovorno angažovanje privrednih subjekata u Vojvodini, kao deo opšte strategije Projekta. Do sada je ostvarena saradnja sa mnogim privrednim subjektima. Evidentan je značajan porast interesovanja i spremnost privrednih subjekata za dugoročnu saradnju na afirmisanju ciljeva i ideja Projekta kroz različite oblike podrške i sponzorstva. Značajna sredstva za finansiranje troškova Projekta, su pored redovnog finasiranja iz Budžeta AP Vojvodine, obezbeđena i iz donacija i putem sponzorstava.
Projekat " Afirmacija multikulturalizma i tolerancije u Vojvodini " je akcija Vlade AP Vojvodine trajnog karaktera. Izvršna vlast u pokrajini je prepoznala problem i preduzela potrebne akcije i mere u vidu ovog Projekta. Inicijativa je morala krenuti od izvršne vlasti, ali je osnovna ideja, od samog početka realizacije ove akcije da projektne aktivnosti prerastu u vaspitno-obrazovni proces i čija će realizacija biti u potpunosti poverena relevantnim subjektima u Vojvodini. Sa druge strane, jedan od ciljeva ove akcije je i da podstakne pozitivan društveni trend angažovanja svih relevantnih aktera na afirmisanju i promociji vrednosti od značaja za kulturni identitet Vojvodine.
