[ quote ] [ i ] Originally posted by draganr [ / i ] [ br ] Jedna lepa vest o aktivnostima polaznika seminara o unapređenju seoskog turizma u opštini Bor. Naime, na II sajmu seoskog turizma koji je od 12. do 14. februara organizovao Resurs centar Bor u saradnji sa Turističkom organizacijom Bor, učestvovalo je 17 seoskih domaćinstava (sa nekoliko domaćinstava iz gradskog naselja Brestovačka banja) od kojih su skoro svi bili polaznici seminara za unapređenje seoskog turizma. Pogledaj o sajmu više na adresi ovog Foruma http://www.forum.mibor.rs/teme.asp?TOPIC_ID=1177 i na adresi Resurs centra Bor http://www.rcbor.rs [ / quote ]
Obučena je, i za pokretaje posla motivisana, umrežena grupa od dvadeset domaćina / ca iz sela borske opštine, sa ciljem zapošljavanja njih i njihovih porodica u sektoru seoskog turizma.
Uvod
Već nekoliko godina Društvo za obrazovanje odraslih (Beograd), uz podršku Instituta za međunarodnu saradnju Saveza za obrazovanje odraslih Nemačke (dvv international, Bon), sprovodi projekat unapređenja zapošljivosti ugroženih i marginalizovanih grupa. U dosadašnjem delu projekat je implementiran u Beogradu, a polaznici su pohađali obuke i pakete obuka prilagođene samim grupama i zahtevima tržišta radne snage u Beogradu uglavnom informatičkog i knjigovodstveno računovodstvenog karaktera. Dosadašnje dobro iskustvo, kao i želja da se pomoć pruži i ugroženim grupama van Beograda, rezultirali su odlukom da se od 2008. godine težište projekta ismesti iz Beograda prevashodno ka zanemarenim i devastiranim regionima istočne i jugoistočne Srbije.
Karakter obuke
Opredeljenje za seoski / ruralni / ekološki turizam, kao sredstva unapređenja zapošljivosti u izabranom regionu, se nametnulo samo po sebi: - praktično sve strategije razvoja tih krajeva uključuju i razvoj seoskog turizma a u većini lokalnih strategija je to prioritetna mera; - razvoj seoskog turizma omogućava značajno uključivanje ženskog dela populaciju, kod koje je problem nezaposlenosti posebno izražen; - kroz seoski turizam moguće je značajnije podizanje stope zaposlenosti i sa relativno skromnim novoom investicija; - projekti razvoja seoskog turizma ne unapređuju samo pojedinačna domaćinstva preko kojih se neposredno realizuju, već snažno razvijaju i sela u kojima se domaćinstva nalaze, te su stoga izuzetno značajni i za smanjenje siromaštva, podizanje kvaliteta života, zaustavljanje procesa starenja i devastacije seoskih sredina; - veliki deo nerazvijenih oblasti istočne i jugoistočne Srbije su istovremeno i regije veoma očuvanih prirodnih bogatstava što je ključni element razvoja seoskog turizma, istovremeno seoski turizam je jedina razvojna strategija koja može paralelno ekonomskom razvoju obezbediti i zaštitu i obnavljanje prirodnih bogatstava i biodiverziteta, očuvanje i oživljavanje starih zanata, očuvanje socio-kulturnih autentičnosti i dr.
Područje realizacije
Borska opština, veoma dugo suočena sa teškom ekonomskom i socijalnom krizom, dodelila je u lokalnoj strategiji razvoja posebno mesto razvoju seoskog turizma i smeštaju u domaćoj radinosti. U konkretnom slučaju posebni je izazov razvoj turizma u okruženju crne ekološke tačke, razvoj turizma kao alternative teškoj industriji, razvoj održivog turizma. U proteklom periodu bilo je više pokušaja da se pokrene brži razvoj seoskog turizma. U tom kontekstu ova obuka se oslanja / nadovezuje na rezultate prethodnih projekata: - Turistički savez opštine Bor angažovao je pre petnaestak godina Odsek za turizmologiju PMF Beograd i Društvo mladih istraživača Bor da realizuju istraživanje zainteresovanosti stanovnika sela severnog dela borske opštine za seoski turizam; - u pripremi Lokalnog ekološkog akcionog plana i programa zaštite Lazarevog kanjona, Zavod za zaštitu prirode Srbije i Društvo mladih istraživača Bor realizovali su anketu motiva seoskog stanovništva na zaštićenom prirodnom području da se bavi održivim turizmom; - Društvo mladih istraživača realizovalo je 2003. godine za Svetsku banku - Kancelarija u Begradu projekat Kampanja za donošenje Lokalnog akcionog plana zapošljavanja koji je posebno definisao mogućnosti zapošljavanja seoskog stanovništva u turizmu kao i 2005. godine projekat Kampanja za smanjenje siromaštva održivim korišćenjem prirodnih resursa " koji je obuhvatio i mogućnosti razvoja seoskog turizma, i najzad, - najobimniji projekat razvoja seoskog turizma pod nazivom Preporod tajanstvenog istoka realizovao je 2007 / 8 godine Resurs centar Bor u sklopu susedskih programa sa Rumunijom.
Grupa učenika, smera turistički tehničar, došli su na ideju da u cilju promocije seoskog turizma u ovim krajevima otvore Facebook stranicu na kojoj bi se sve potencijalne posetioce borske opštine upoznali sa ponudom seoskih turističkih domaćinstava.
Ekonomska-trgovinska škola u Boru već godinama školuje turističke tehničare za rad i podsticaj turizma u našoj opštini. Međutim, ako sagledamo sliku turizma u borskoj opštini, videćemo da ona baš i nije tako sjajna.
Iako borska opština vrvi od potencijala, prirodnih i antropogenih turističkih vrednosti, očito da većih pomaka nema. Zato su turistički tehničari želeli da sami krenu u akciju i pokušaju da doprinesu razvoju jedne od grana turizma seoskog turizma.
Veliku šansu za razvoj naše opštine čini seoski turizam. Zašto ne razviti nešto što može svima da donese profita. Imamo veliki broj sela i mnogo objekata stare tradicionalne arhitekture. Sve to propada, jer ljudi nisu upoznati sa mogućnostima koje seoski turizam donosi.
Svi su ustremljeni samo na rudarstvo, a niko ne razmišlja šta ćemo kad zaliha rude za jedno 100 godina više ne bude. Moramo da imamo neku alternativu. Na FB stranici ćemo sve da upoznamo sa selima naše opštine i onim što ona nude turistima. Izložićemo ponude na stranici, a uskoro nas očekuje i otvaranje sajta. Pored ponuda, upoznaćemo sve Borane sa procedurom, ukoliko imaju želju da kategorišu svoj objekat i pridruže se našoj borbi za razvoj sela i turizma na njemu, navodi za naš sajt učenica Jelena Trailović, inicijator ovog projekta.
Turističke tehničare je u svom naumu podržala Turistička organizacija, ali i Milan Stojković, urednik sajta Discover-southeast Serbia, koji će im pružiti svu neophodnu pomoć u informacijama, savetima i novitetima u ponudi seoskih domaćinstava. Autor: Dušan Bogdanović
ZAJEČAR - U Zaječaru je formiran klaster ruralnog turizma. Razlozi zbog kojih se klaster formira leže i u podatku da na području istočne Srbije postoje dobri prirodni uslovi, da se više od 200 ljudi bavi ovom delatnošću, sa nastojanjem da se napravi kvalitetan turistički proizvod i da se proda po dobroj ceni.
U klaster mogu da uđu oni koji edukuju potencijalne radnike ruralnog turizma, mediji kao važan segment prezentacije i afirmacije i svi koji mogu da doprinesu uspešnosti poslovanja.
Sastanak je organizovala Regionalna agencija za razvoj istočne Srbije kako bi omogućila potencijalno zainteresovanim da aktivno učestvuju u formiranju klastera ruralnog turizma u Timočkoj krajini.
Poslato - 13 Oct 2011: 14:20:01 Dok traju pripreme u opštinskoj upravi Bor za uvođenje registra i izdavanje legitimacija i oznaka turističkih animatora evo odredbi Pravilnika koji je doneo ministar ekonomije i regionalnog razvoja, nadležan i za oblast turizma:
Poslato - 28 Sep 2011: 12:20:52 Evo u prilogu osnovnog teksta Memoranduma o saranji u razvoju turizma, posebno ekoturizma, koji će Udruženje domaćina potpisivati sa drugim organizacijama, ustanovama i ostalim zainteresovanim:
Polazeći od toga da organizacije civilnog društva imaju važnu ulogu u razvoju lokalne i šire sredine i da daju značajan doprinos u očuvanju prirodnih i kulturnih dobara, ostvarivanju povezivanja između ljudi, posebno u razvoju delatnosti koje ovo povezivanje omogućuju kao što je turizam, Prepoznajući potrebu i interes za uspostavljanje bliže saradnje radi poboljšanja svojih aktivnosti,
Udruženje domaćina i UG _____________________________ će obezbediti redovnu razmenu informacija o aktivnostima koje se odnose na pripremu i sprovođenje planova za očuvanje prirodnih i kulturnih dobara i razvoja turizma kao i o drugim aktivnostima u oblasti poboljšanja kvaliteta života i poboljšanja kvaliteta životne sredine, kako bi međusobno uskladili ili utvrdili i realizovali kroz zajedničke programe i projekte.
Član 2.
Udruženje domaćina će prenositi svoja iskustva, aktivno će sarađivati, učiniti dostupnim svoje resurse i rezultate aktivnosti, kao i korišćenje resursa svojih članova pod povoljnim uslovima kada je to moguće i na način koji je moguć, kako bi se kapaciteti koji postoje u Udruženju domaćina kao aktivnoj organizaciji civilnog društva uspešnije koristili u oblasti razvoja turizma i komplementarnih delatnosti od značaja za građane kao i o drugim aktivnostima u razvoju Opštine Bor.
Udruženje građana _______________________________, u skladu sa svojim ciljevima i oblastima delatnosti, obezbediće realizaciju svojih aktivnosti povezano se delatnošću Udruženja domaćina, obezbediti informativnu, edukativnu, promotivnu i drugu podršku udruženju domaćina, ukazivati rukovodstvu Udruženja domaćina na probleme i moguće pravce unapređenja oblasti razvoja turizma, posebno seoskog turizma i smeštaja u domaćoj radinosti. Posebna saradnja ostvarivaće se u pripremi i realizaciji različitih zajedničkih programa animacije turista, odnosno gostiju kao načina da se proširi i obogati turistička ponuda lokalne sredine.
Član 3.
Udruženje domaćina i __________________________ međusobno poštuju nezavisnost sopstvenog delovanja, a kao dobri partneri sarađuju međusobno, naročito u različitim mrežama organizacija civilnog društva, u nastupu pred organima lokalne zajednice, državnim organima i drugim partnerima.
Član 4.
Memorandum o saradnji stupa na snagu danom potpisivanja, a zaključuje se na neodređeno vreme. Svaka strana ga može raskinuti jednostrano, slanjem pismenog obaveštenja. Memorandum se može izmeniti pisanom saglasnošću obeju strana.
Član 5.
U Boru, _______ 2011. godine
Udruženje domaćina
draganr
Poslato - 23 Sep 2011: 21:57:24 Društvo za obrazovanje odraslih iz Beograda i Društvo mladih istraživača Bor, kao organizatori seminara za turističke animatore, u saradnji sa Udruženjam domaćina za razvoj turizma u opštini Bor i Turističkom organizacijom Bor, dodelili su 29 diploma polaznicima seminara.
Diplome će svečano biti uručene polaznicima povodom obeležavanja Svetskog dana turizma i Nacionalnog dana eko turizma u subotu 24. aprila 2011. u Planinarskom domu na Stolu, gde će se pored ovih datuma obeležiti i Svetski dan čistih planina, zajedno sa Planinarskim društvom " Crni vrh ", Udruženjem građana " Crni vrh 45 ", učenicvima " OŠ " Dušan Radović ", Tehničke i Ekonomsko-trgovačke škole Bor i drugim učesnicima.
Organi uprave opštine Bor, odnosno Odeljenje za privredu, javne ustanove i zaštitu životne sredine, pripremiće proceduru registracije turističkih animatora i dodele znački i legitimacija registrovanim turističkim animatorima u opštini Bor.
draganr
Poslato - 22 Jul 2011: 11:07:24 Na sajtu Sektora za turizam Ministarstva ekonomija i regionalnog razvoja, na stranici o Svetskoj turističkoj organizaciji UNWTO postavljeni su materijali koji se odnose na razvoj ruralnog turizma u Srbiji (master planovi, strategije, akcioni planovi i dr.)
Radi nastavka realizacije seminara za obuku domaćina u seoskom turizmu i smeštaju u domaćoj radinosti u opštini Bor, a u okviru višegodišnjeg projekta UNAPREĐENJE ZAPOŠLJIVOSTI MARGINALNIH GRUPA KROZ RAZVOJ SEOSKOG TURIZMA, Društvo za obrazovanje iz Beograda i Društvo mladih istraživača iz Bora sklopili su 19.04.2011. Sporazum o poslovnoj saradnji, kojim su definisane međusobne obaveze u realizaciji seminara. Sporazumom je predviđeno da je centralna aktivnost sprovođenje obuke za lokalne turističke vodiče Opštine Bor, kao i promocija novoformirane službe lokalnih turističkih vodiča.
U pripremi seminara Društvo mladih istraživača i Udruženje domaćina za razvoj tirizma u opštini Bor uputili su inicijativu organima opštine Bor i Turističkoj organizaciji Bor da sprovedu postupak utvrđivanja programa i načina polaganja ispita za lokalne turističke vodiče. Održan je zajednički sastanak sa načelnicom Odeljenja opštinske uprave za privredu i društvene delatnosti i predstavnikom Turističke organizacije Bor radi dogovora oko ovih poslova, kako bi se realizovala svrsishodna obuka koja bi omogućila lakše polaganje ispita svih zainteresovanih za poslove lokalnih turističkih vodiča. Međutim, po tumačenju koje su predstavnici TO Bor dobili od predstavnika odgovarajućeg ministarstva i TO Srbije, zainteresovani za poslove lokalnih turističkih vodiča moraju da ispunjavaju visoke uslove, isto kao i za nacionalne turističke vodiče, pa i da čak imaju položen ispit za nacionalne turističke vodiče. Da se ne bi gubilo vreme, u Društvu mladih istraživača Bor je unekoliko izmenjen i dopunjen već urađen koncept seminara i novim konceptom (u prilogu izveštaja) predloženo da se svrha seminara promeni tako da je on u pogledu ishoda, metoda i organizacije obuke usmeren pre svega na osposobljavanje turističkih animatora, a posle toga i potencijalnih turističkih vodiča. Za obuku turističkih animatora inače ne postoji obaveza da lokalna samouprava i turistička organizacija utvrđuje program obuke niti polaganje ispita, već samo da vode njihovu evidenciju, kao i da obezbeđuju propisane legitimacije i oznake.
Na osnovu ovakvog opredeljenja u Društvu mladih istraživača izučena je praksa obuke turističkih animatora i vodiča u Srbiji i nekim drugim zemljama, rezultati prethodnih seminara u Boru za unapređenje seoskog turizma i najnovija opredeljenja u Srbiji u razvoju seoskog turizma i u skladu sa tim definisan novi koncept i program seminara.
U dogovoru sa Udruženjem domaćina za razvoj turizma i Turističkom organizacijom Bor seminar je vremenski lociran u dane SUSRETA DOMAĆINA OPŠTINE BOR EDUKATIVNO KULTURNA MANIFESTACIJA, koja je objavljenim kalendarom manifestacija (u prilogu izveštaja) na sajtu Turističke organizacije Bor http://tobor.rs/ planirana za treći vikend juna meseca, odnosno 18. i 19. jun 2011. Program i Plan realizacije seminara (u prilogu izveštaja) urađeni su i realizovani tako da se maksimalno iskoriste ovi dani za sve oblike rada u okviru seminara - predavanja, prezentacije, radionice i vežbe i to na dve lokacije: kod domaćina u selu Zlotu i u selu Gornjanu.
Pored Društva mladih istraživača, Udruženja domaćina i Turističke organizacije, učešće u realizaciji seminara upućivanjem polaznika i prilozima u toku seminara uzeli su i Udruženje građana GRUPA 55 koje se bavi razvojem turizma i lokalne zajednice, planinarska društva« Dubašnica »i« Crni vrh »koja se bave razvojem planinskog turizma, Osnovna škola« Đura Jakšić »Krivelj koja se bavi posebno školskim turizmom, Odeljenje za privredu i društvene delatnosti opštine Bor koje pokriva i oblast turizma, Udruženje ljubitelja lekovitog bilja« Nana », Lovačkog društva, privatne turističke agerncije i dr. koje žele da sarađuju u razvoju seoskog turizma (u prilogu spisak polaznika).
U pripremi seminara predstavnici Udruženja domaćina i Turističke organizacije učestvovali su na prezentaciji projekta unapređenja seoskog turizma i Istočnoj Srbiji, koji je održan u Knjaževcu, kako bi se upoznali sa iskustvima koje bi preneli na seminaru za turističke animatore i vodiče u Boru. Ova iskustva su obrađena u posebnoj prezentaciji (u prilogu izveštaja).
Koncept seminara, program i plan reaizacije zasnivao se na obradi noseće teme o turističkoj animaciji (prezentacija i tekstualni materijal prilogu izveštaja), kao i na obradi posebnih tema o turističkoj ponudi, povezivanju školskog i planinskog turizma sa seoskim turizmom odnosno smeštajem u domaćoj radinosti (prezentacije i materijali u prilogu izveštaja), teme o novim propisima u vezi seoskog turizma i smeštaja u domaćoj radinosti (u prilogu), radionicama o turističkoj animaciji pojedinačnog domaćinstva i na nivou užeg i šireg okruženja (u prilogu izveštaja), povezivanju Udruženja domaćina sa partnerima radi zajedničkih programa animacije (u prilogu izveštaja modeli memoranduma i protokola o saradnji), vežbama u odabranim seoskim turističkim domaćinstvima u Zlotu i Gornjanu prijema gostiju, vođenja dokumentacije o gostima, pripreme tradicionalnog ručka za organizovanu grupu gostiju (galerija fotografija u prilogu). Predavanja i prezentacije održane su u prostorijama osnovne škole« Petar Radovanović »u Zlotu zaseok Selište i osnovne škole« Đura Jakšić »Krivelj - u selu Gornjane, a pokazne vežbe prijema grupe gostiju i gastronomije u domaćinstvima Ursulović u Zlotu i Vanucić u Gornjanu.
Pored dva predavača i dva organizatora vežbi, aktivno učešće na seminaru imali su svi učesnici, po konceptu tzv. učesničke edukacije, posebno direktor osnovne škole, predsednici planinarskih društava, predstavnik opštinske uprave i dr.
Sporazumom sa Društvom za obrazovanje odraslih predviđeno je da se u okviru seminara obezbedi minimum 360 časova obuke za ukupan broj polaznika. Angažovano je 4 predavača i organizatora i dva domaćinstva za organizaciju vežbi na terenu i završne radne večeri. Seminar je uspešno završilo 25 polaznika (spisak u prilogu), čime je obezbeđeno ukupno 400 časova obuke za polaznike. Društvo za obrazovanje odraslih Beograd, Društvo mladih istraživača, Udruženje domaćina i Turistička organizacije treba da obezbede diplome, odnosno certifikate o učešću na seminaru za ove polaznike i predavače, a koje bi bile uručene ili na planiranom skupu Udruženja domaćina 19. jula ili na danima Brestovačke banje trećeg vikenda u avgustu.
Efekti seminara, pored obuke 25 polaznika, koji će se prijaviti organima opštine i Turističkoj organizaciji Bor za evidentiranje kao turistički animatori na osnovu znanja stečenih na seminaru, su jačanje partnerstva na polju turističke animacije u seoskom turizmu kroz dogovore o potpisivanju memoranduma i protokola o saradnju Udruženja domaćina u seoskom turizmu sa Turističkom organizacijom, Društvom mladih istraživača, Udruženjem građana GRUPA 55, Lovačkim društvom, Udruženjem ljubitelja lekovitog bilja, planinarskim društvima« Dubašnica »i« Crni vrh », seoskim osnovnim školama koje raspolažu prostorim za boravak školske dece, i dr. Obnovljen je deo znanja stečen na prethodnim seminarima 2008. - 2010., učesnici su se upoznali sa najnovijim koncepcijama, opredeljenjima i strategijama razvoja seoskog turizma, posebno za istočnu Srbiju, zatim sa najnovijim zakonskim propisima, analizirali prezentacije domaćina na internet sajtovima (u prilogu izveštaja) i dogovorili jednu od narednih obuka na temu korišćenja savremene informaciono komunikacione tehnologije u turističkoj animaciji.
Navedite glavne aktivnosti vašeg domaćinstva sa kojima biste animirali potencijalne goste i vašu užu i širu lokalnu sredinu
I. Goste (domaćinstva Banjskog Polja)
Upoznavanje gostiju sa prirodnim lepotama i znamenitostima našeg kraja. Planine Crni vrh, Stol i Dubašnica, s a svojom florom i faunom, kao i planinarskim i lovačkim domovima. Obavezna poseta Zlotskim pećinama: Lazarevoj i Vernjikici. Kada odvedemo goste u taj deo istočne Srbije, nezaobilazan je Lazarev kanjon. Usečen je u debele krečnjačke stene ispod Malinika, u dužini od 9 km. Biser turizma opštine Bor je svakako Borsko jezero i svakog turistu treba upoznati sa tim.Nalazi se u podnožju planine Crni vrh, na 17 km.od Bora. U blizini je dečije odmaralište Savača. Jedna od lepota ovog kraja je Brestovačka banja. Od Bora je udaljena 8 km. Spada u najstarije banje u Srbiji.Svoj procvat doživela je u vreme Miloša Obrenovića. Iz tog perioda su sačuvani vrlo značajni objekti, koji su kao kulturno dobro pod zaštitom drzave. Vode banje spadaju u red najlekovitijih u Srbiji. Pored smeštajnih kapaciteta: Srpske krune i Kluba RTB-Bor, postoje kategorisana domaćinstva u naselju Banjsko Polje. Ljubazni domaćini u svojoj ponudi, sem udobnog smeštaja sa pogledom na borovu šumu, nude razne aktivnosti:
Gostima treba ispričati o manifestaciji pod nazivom,, Dani Brestovačke banje koja se tradicionalno održava trećeg vikenda avgusta meseca.
Goste - (seoska domaćinstva) Domaćinstva, koja su kategorisana za bavljenje seoskim turizmom, nalaze se na prelepim lokacijama Borske opštine. U animaciji gostiju našle bi se sledeće aktivnosti, koje su po svom sadržaju drugačije od ponuda u Banji:
U okviru edukativno - kulturne turističke manifestacije SUSRETI DOMAĆINA OPŠTINE BOR u subotu i nedelju 18. i 19. juna 2011. u Zlotu i Gornjanu realizovan je IV seminar za unapređenje seoskog turizma u opštini Bor. Program seminara je koncipiran tako da polaznici steknu osnovna znanja koja su neophodna u cilju animacije gostiju, kako u pojedinačnom domaćinstvu, tako i na nivou šire zajednice.
U tom smislu polaznici su imali priliku, da kroz predavanja, radionice i praktičan rad savladaju veštinu prezentovanja i promocije turističkih lokaliteta, proizvoda i usluga, način interpretacije specifičnosti tradicije, kulture, istorije, gastronomije, da steknu neka specijalistička znanja o reljefu, flori i fauni užeg i šireg okruženja Nakon ovog seminara svi polaznici su praktično obučeni za poslove turističkog animatora u svojoj sredini.
Organizatori manifestacije su Turistička organizacija opštine Bor i Udruženje domaćina za razvoj turizma u opštini Bor a realizatori seminara Društvo mladih istraživača Bor i Društvo za obrazovanje odraslih Beograd, koji su realizovali i prethodne seminare. U realizaciji seminara pored organizatora I realizatora, učestvovali i prestavnici organa opštinske uprave Bor, planinarskih društava " Crni vrh " i " Dubašnica ", GRUPE 55, OŠ " Đura Jakšić " iz Krivelja, Udruženja ljubitelja lekovitog bilja i dr.
