Centar za preventivne zdravstvene usluge počeo je rad 22. maja 2006 godine. Od tada je u PSJ pregledano 3 988 korisnika, pri čemu je procenjen rizik po zdravlje i dat savet o očuvanju zdravlja. Mobilna jedinica rad je počela 2005. godine i do sada je obuhvaćeno 16 458 korisnika.
Od oktobra 2006. do jula 2007. godine sproveden je projekat Ministarstva zdravlja Republike Srbije u cilju ranog otkrivanja raka debelog creva, u saradnji sa Institutom za digestivne bolesti KC Srbije i KBC Bežanijska kosa. Projekat je obuhvatio građane opštine Voždovac starosti od 50 - 69 godina. Pozivu za testiranje odazvalo se 2 059 građana. Od 2007. godine Dom zdravlja Voždovac je nastavna baza za Visoku zdravstvenu školu strukovnih studija u Beogradu. Edukovano je 500 studenata.
U radu Preventivnog centra učestvuju svi lekari i medicinske sestre opšte medicine. U Preventivnom centru građani mogu besplatno obaviti pregled kojim će im biti procenjen rizik po zdravlje. Pregled se zakazuju putem telefona ili lično. Pregled se zakazuje na pola sata sa overenom zdravstvenom knjižicom.
U Preventivnom centru obavlja se individualna procena zdravstvenog rizika, rad u maloj grupi, organizuju zdravstvena predavanja, funkcioniše savetovalište za odvikavanje od pušenja.
Grupni zdravstveno-vaspitni rad u skladu sa procenjenim rizikom. Organizuje se u saradnji sa Resursno-edukativno-koordinativnom jedinicom (REKJ)
Putem telefona ili lično korisnik zakazuje preventivni pregled. Prilikom posete popunjava se preventivna karta i procenjuje rizik po zdravlje pojedinca. Pregled započinje kratkim razgovorom sa korisnikom, pri čemu se on upoznaje sa radom Centra i i značajem preventivnog pregleda. Medicinska sestra meri telesnu masu, telesnu visinu i izračunava Body-mass index (Indeks telesne uhranjenosti). Potom meri obim struka i obim kukova pri čemu dobija vrednosti WHR indeksa. Nakon toga, medicinska sestra obavlja dijagnostičke procedure pri čemu, uz pomoć aparata, dobija vrednosti šećera, holesterola i triglicerida. Lekar korisniku izmeri krvni pritisak, puls i uzima porodičnu i ličnu anamnezu. Nakon toga lekar procenjuje zdravstveni rizik i, ako ima potrebe, upućuje korisnika izabranom lekaru radi daljeg praćenja zdravstevnog stanja ili upućuje u REKJ radi uključivanja u grupni zdravstveno-vaspitni rad. U slučaju da nema otkrivenog rizika, pregled u PSJ može se završiti samo davanjem saveta.
Tim na terenu obavlja male dijagnostičke metode, procenu individualnog rizika, poziva sugrađane da zakažu pregled u Preventivnom centru, daje savete, deli zdravstveni propagandni materijal, voće i vodu, poziva građane koji su identifikovani da nisu u sistemu zdravstvene zaštite da otvore zdravstveni karton kod lekara iz odgovarajuće službe Doma zdravlja,...
Telefonsko savetovalište (TS)
Zakazivanje poseta korisnika radi procene rizika
Davanje informacija o pravima na preventivne zdravstvene usluge
Informisanje o programu rada Resursno-edukativno-koordinativne jedinice (REKJ)
Davanje saveta o zdravim stilovima života
Resursno-edukativno koordinativna jedinica (REKJ)
Rad se obavlja svakim radnim danom prema potrebi, odnosno prema proceni rizika više osoba. REKJ je edukacija zaposlenih, studenata i drugih korisnika. To je zapravo grupno-zdravstveni vaspitni rad gde se korisnici edukuju o značaju unapređenja zdravlja, prevenciji rizika i pojavi oboljenja, načinu promene neadekvatnog zdravstvenog ponašanja, organizaciji rada Preventivnog centra, važnosti vakcinacije,...
DZ Voždovac
