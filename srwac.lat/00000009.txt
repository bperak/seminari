Svečana dodela nagrada pobednicima takmičenja Create the Future 2010 
Svečanom proglašenju pobednika ovogodišnjeg ciklusa takmičenja Create the Future 2010, održanom 26. maja 2010. godine u poslovnom centru kompanije Siemens d. o. o. Beograd, pored timova učenika osnovnih i srednjih škola koji su osvojili jedno od prva tri mesta, članova stručnog, studentskog i novinarskog žirija, prisustvovali su i g-đa Dragica Moro, zamenik sekretara za obrazovanje Grada Beograda i g. Radovan Živković, savetnik ministra u Ministarstvu prosvete Republike Srbije. 
Kompanija Siemens d. o. o. Beograd sada već treću godinu za redom organizuje takmičenje Create the Future pod pokroviteljstvom i uz veliku podršku Ministarstva prosvete Republike Srbije i Sekretarijata za obrazovanje Grada Beograda sa ciljem edukacije mladih i uvođenja tehnoloških inovacija u njihov svakodnevni život. Učenici osnovnih i srednjih škola, uzrasta od 12 do 19 godina, u timovima od 3 do 5 učenika, su imali zadatak da kreiraju multimedijalnu prezentaciju informativnog i zabavnog karaktera na računaru na zadatu temu. 
Tema ovogodišnjeg takmičenja Vetar, voda, sunce u službi energije nije slučajno izabrana. Kompanija Siemens je jedna od inicijatora u sveukupnoj akciji podizanja svesti o energetskoj efikasnosti, korišćenju energije dobijene iz obnovljivih izvora i zelenih tehnologija sa ciljem smanjenja emisije ugljen dioksida u Republici Srbiji. 
Siemens na globalnom nivou godišnje ostvaruje promet od 25 milijardi evra samo iz ovog portfolija i kao svetski lider u tehnologijama iz ove oblasti osećamo se dužnim da na različite načine podržavamo i organizujemo ovakve i slične projekte u cilju povećanja svesti o tome kako električnu energiju možemo koristiti efikasnije, kako možemo da je proizvedemo koristeći obnovljive izvore energije i na taj način smanjimo potrošnju prirodnih resursa uglja, nafte i gasa koje ima naša država sa jedne i smanjimo emisiju ugljen dioksida u vazduh i utičemo na stvaranje zdravije životne okoline sa druge strane. rekla je g-đa Ana Radonjić, direktor sektora za razvoj, strategiju i marketing u kompaniji Siemens d. o. o. Beograd. 
Ove godine na takmičenje se prijavilo 640 timova osnovnih i srednjih škola širom Srbije, a završene multimedijalne prezentacije je predalo 272 tima, i to 163 tim iz osnovnih škola i 109 timova iz srednjih škola. 
Pobednici, po takmičarskim kategorijama su: 
Starosna grupa 12 - 15 godina: 
1. mesto: tim Aeropolis iz osnovne škole Ivan Goran Kovačić, Niška Banja 2. mesto: Tim Sunčev osmeh iz osnovne škole Dule Karaklajić, Lazarevac 3. mesto: Tim Krug iz osnovne škole 14. oktobar, Beograd 
Nagrade za učenike tri prvoplasirana tima u obe starosne kategorije su: 
1. mesto: 1200 EUR za kupovinu tehničke opreme za potrebe škole 2. mesto: 1000 EUR za kupovinu tehničke opreme za potrebe škole 3. mesto: 800 EUR za kupovinu tehničke opreme za potrebe škole 
Ove godine takođe su dodeljene i specijalne nagrade radovima odabranim od strane novinarskog žirija. Specijalnu PRESS nagradu - ček u iznosu od 500 EUR osvojili su: 
Svečana dodela je završena najavom da ćemo i sledeće godine nastaviti sa ovom inicijativom sa ciljem da zajedničkim aktivnostima nastavimo da podstičemo učenike da istražuju, otkrivaju nove tehnologije, razvijaju timski duh i kreativnost. 
Siemens AG je globalni lider u oblasti elektronike i elektrotehnike, i sa 360.000 zaposlenih predstavlja jednu od najvećih i najstarijih kompanija na svetu. Siemens je u proteklih 160 godina prepoznatljiv po tehničkim unapređenjima, inovacijama, kvalitetu i pouzdanosti proizvoda i usluga koje pruža u preko 190 zemalja. Svoju široku paletu visoko-tehnoloških proizvoda i usluga kompanija Siemens integriše u rešenja u oblasti energetike, industrije, saobraćaja i medicine. Više informacija o kompaniji možete pronaći na www.siemens.com. Siemens je prisutan u Srbiji od 1887. godine, a 1996. je osnovan Siemens d. o. o. Beograd sa ciljem da neposrednim delovanjem doprinese bržem oporavku i razvoju privrede i infrastrukturnih sistema u Srbiji. U lokalnoj kompaniji trenutno radi oko 800 zaposlenih, u svim oblastima u kojima je aktivna i matična kuća, a tradicionalno najveći obim posla odvija se u oblastima industrije, energetike, medicinske opreme i sigurnosnih sistema. Više informacija možete naći na web stranici: www.siemens.rs 
