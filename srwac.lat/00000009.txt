Zanimljivosti 
ČAŠA vina dnevno popravlja krvnu sliku. Ali je i siguran put do ciroze ili oboljenja krvnih sudova. U svakom slučaju diže raspoloženje, doprinosi slavlju. Da, a potom je uzrok nasporazuma, tuče, pa čak raspada drugarstva, ljubavi, mnogih porodica. Litar vina u čuturi dnevno je kompletan obrok dovoljan da težak doživi dugi niz godina? Vino kao afrodizijak - naučno dokazano? Vino kao kontraceptiv - mit? Ova rubrika može poslužiti kao uputstvo, svojevrstan program rada naučnih, porodičnih i ostalih panel rasprava u prostoru i vremenu između hipohondrije, navike i razbibrige. 
Prema najnovijim naučnim saznanjima iz Španije i Engleske alkohol, pogotovo vino, je korisno po organizam ako se konzumira umereno i odgovorno. Žene spasava od depresije, a muškarcima čak i život pošto rosveratrol pomaže u lečenju kancera. Mnogi će reći - otkrili ste toplu vodu, oni drugi će sumnjičavo pa i rezignirano vrteti glavom. A mi kažemo: pročitajte, zaključite sami. 
O blagotvornom dejstvu grožđa i vina znali su još stari Egipćani koji su ga radije koristili za svoje rituale, nego pili. Lepotice iz tog vremena dugotrajnu mladolikost duguju upravo grožđu. Nega grožđem bila je popularna i na dvoru francuskog kralja Luja XIV. Plemići i plemkinje masirali su lice sokom od grožđa kako bi izbrisali tragove umora i učinili kožu mekom, sjajnom i zategnutom. 
Da li ste nekada pomislili da crveno vino zamenite belim zarad beline svojih zuba i blistavog osmeha? Naizgled čudno, ali belo vino znatno više utiče na tamnjenje zubne gleđi u odnosu na crveno vino. Razlog tome su kiseline koje belo vino sadrži, za šta postoji i eksperimentalna potvrda. 
Dosadašnje studije sadrže činjenicu da od svih prehrambenih proizvoda i pića koje ljudi konzumiraju, vino predstavlja najvažniji izvor polifenola. Polifenole karakteriše visoka antioksidativna aktivnost. Kao snažni antioksidansi, oni štite ljudski organizam od destruktivnog dejstva slobodnih radikala. 
Vino ne sadrži velike količine ali sadrži veliki broj vitamina koji su u vinu veoma postojani. Vitamin C jača imunološki sistem, deluje na rast i obnavljanje ćelija, ali i kao antioksidans. Njegova količina u jednom litru vina iznosi oko 10 mg. 
Vitamini B grupe takođe su prisutni u vinu, mada u nešto manjoj količini (0,5 - 5 mg / L). Vino povoljno utiče i na apsorpciju vitamina B12, kao i na funkciju mnogih žlezdi. Biotin (vitamin B2), koji je u vinu prisutan u količini od 5 mg / L, održava normalan metabolizam masti i proteina, ublažava bolove u mišićima i prevencija je ćelavosti i sede kose. 
Istraživanja su pokazala da su oni koji piju redovno 1 - 3 čaše vina dnevno, zdraviji u odnosu na one koji ne piju. Utvrđeno je da su pacijenti koji su pili u proseku šest čaša vina nedeljno imali 30 - 40 % nižu stopu smrtnosti u odnosu na ostale. Iako su preporučljive količine vina različite i zavise od individualnih mogućnosti, dozvoljena dnevna količina alkohola ne sme biti veća od 10 - 30 % od kalorijske vrednosti dnevnog obroka. Jedna čaša vina (130 g) sadrži prosečno 90 kalorija (kao jedan sendvič). 
Japanska nuklearna katastrofa u najavi, koja nedeljama zaokuplja pažnju sveta, donela je i neuobičajeno veliku potražnju za crvenim vinima. Naime, već nekoliko godina postoje uverljivi dokazi o tome da jedan sastojak u crvenom vinu, poznat kao rasveratrol, ima izuzetno blagotvorno dejstvo na ljudske ćelije, čineći ih otpornim čak i na radijaciju 
