Svi moji neuspesi
Zdravo, ja sam Marina i sve mi ide nizbrdo.
Počnimo od porodice. Imam mamu, tatu, brata, sestru, tra la la... I volim ih. Stvarno ih volim, ali se ne ponašam prema njima kako treba jer sam ja jedna bahata i bezobrazna osoba. Ne mogu se požaliti na svoj život. Imam sve što mi treba. Mogu se samo požaliti na sebe.
Neuspeh broj 1 - škola. Znam, svima je škola problem, ali ja se apsolutno ne trudim. Pogotovo što moram da ustanem rano ujutru kada ne znam ni na kojoj sam planeti. Ipak, nekad dolazim nasmejana. Vredi doći u školu i biti sa drugarima koji te zasmejavaju i sa kojima ti je uvek lepo. Ali, opet, nastavnici, neočekivana odgovaranja, kontrolni zadaci... previše je stresno. No dobro, dosta mog patetisanja. Prelazimo na malo vedriju temu.
Neuspeh broj 2 - muzika. Trudim se najviše što mog u, a li opet ne stižem da sve postignem zbog, dragog nam, neuspeha broj 1. Možda muzika i nije toliki neuspeh. Možda jednostavno težim ka savršenstvu, koje je daleko, a toliko ga želim. Sviram violinu u narodnom orkestru i to je moje utočište. Čudno je što sam prvo želela klavir, ali kad sam prvi put čula zvuk violine, odmah sam se predomislila. Nisam sigurna šta me privuklo. Da li je to zvuk violine koji može da izazove različita osećanja u isto vreme, i iz čijeg krhkog tela samo velikim trudom možeš izmamiti uzbudljive i dirljive zvuke, ili činjenica da ne može svako da svira violinu, što bi me učinilo srećnom i jedinstvenom. Violina je moj oslonac, prijatelj, uteha, ljubav...
Na kraju, neuspeh broj 3. O, da, to je ljubav. Ta ljubav koja nas izluđuje, a u isto vreme čini srećnim, ta ljubav bez koje ne možemo, bez koje ne vredi živeti. Ljubav je kod mene ne baš česta reč. Ljubav od strane porodice je uvek tu. Ljubav od drugara i drugarica, pa ona me uvek iznenadi, ali i razočara. Ljubav od strane nekog dečka, trenutno ne postoji, ali mi sa ona dva neuspeha apsolutno nije potrebna. Mada, ne bih se bunila.
Da, ovo su bili moji neuspesi. Iskreno se nadam da će sve jednog dana doći na svoje mesto. jcomments on
