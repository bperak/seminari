U Kalendaru javnog zdravlja datumi su uglavnom vezani za određena oboljenja. Ovaj datum, 15. februar Međunarodni dan dece obolele od raka posvećen je deci kao najosetljivojoj populacionoj grupi, i to onoj deci koja su se susrela sa rakom kao bolešću, koja se od nje leče, koja su izlečena, ali i onima koji su izgubili bitku. Slogan ove godine je Rano otkrivanje... veća šansa sa ciljem podizanja svesti stanovništva da dobra informisanost, rana dijagnoza, nega i lečenje u za to specijalizovanim zdravstvenim ustanovama zaista čini razliku u ishodu i obezbeđuju deci oboleloj od raka veću šansu za ozdravljenje i preživljavanje. 
Domaćinstva bez duvanskog dima 
Nacionalni dan bez duvanskog dima je saastavni deo kontinuiranih aktivnosti u prevenciji upotrebe duvana, smanjivanju štetnih posledica njegove upotrebe i izloženosti duvanskom dimu. Tradicionalno, ovaj dan se obeležava 31. januara, ove godine pod sloganom Domaćinstva bez duvanskog dima. 
Trećina odraslih stanovnika Srbije puši, a u skoro polovini domaćinstava pušenje je u potpunosti dozvoljeno. Duvanski dim utiče na sve članove porodice ali u različitoj meri zavisno od uzrasta i zdravstvenog stanja. Izloženost duvanskom dimu nikada nije bez rizika. 
VII Evropska nedelja prevencije raka grlića materice obeležiće se od 21. do 27. januara 2013. godine sa ciljem podizanja nivoa znanja o raku grlića materice i njegovoj prevenciji. Tokom ove nedelje, u velikom broju zemalja Evrope, istovremeno se održavaju razne aktivnosti čiji je zajednički cilj da promovišu važnost smanjenje obolevanja i umiranja od raka grlića materice. I ove godine, nosilac svih aktivnosti je Evropska asocijacija za rak grlića materice (ECCA). 
Rak grlića materice predstavlja ozbiljan javno zdravstveni problem u Evropi, jer se svake godine ova bolest otkrije kod približno 60.000 žena, a skoro 30.000 žena umre. Trenuto više od 185.500 žena na starom kontinentu živi sa ovom dijagnozom raka, bilo da je njihovo lečenje u toku ili ne. 
