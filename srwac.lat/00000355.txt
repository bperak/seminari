Vođa županije iz predgrađa Atlante, 80 - godišnji Erl Polk, u središtu je seks skandala biblijskih dimenzija: " spavao " je sa ženom svog brata, koja je sa njim začela.
Danas 33 - godišnji plod biblijskim zakonima zabranjene ljubavi do sada je bio poznat kao nećak protestantskog nadbiskupa Erla Polka, a identitet pravog oca saznao je nakon testiranja gena. Nadbiskup iz Katedrale Duha Svetoga tvrdi da je tajnu svog očinstva otkrio tek nakon testiranja DNK.
" Tako mi je žao zbog prateće štete koje je moj greh uzrokovao našoj porodici, kao i porodicama koje je povredilo skidanje vela koji je skrivao da smo samo ljudi i grešnici. " skrušeno je izjavio Polk koji je mantiju nadbiskupa navukao pre godinu i po.
Njegov brat Don i nevesta Klariens nisu želeli da komentirišu skandal. Nadbiskup Polk je i pre bio u seks skandalima, npr. 1992. kada ga je nekoliko članica crkve optužilo da ih je prisilio na seksualni odnos, sa njim, ali i sa drugim službenicima u crkvenoj administraciji.
Do današnjih dana on je tvrdio da su sve optužbe lažne, kao i da je ljubav vodio samo sa svojom suprugom Bruver. Međutim, " nemilosrdni " DNK test dokazuje suprotno.
U Nemačkoj pronađeni ostaci džinovskog škorpiona
Kandža džinovskog morskog škorpiona pronađena je na zapadu Nemačke, na području Porajnja-Falačke, objavio je časopis " Biology Letters ".
Škorpion dug 2,5 metra, što je gotovo pola metra duže od do sada poznatih insekata, živeo je pre 390 miliona godina u moru koje je tada pokrivalo delove današnjeg evropskog kopna.
Praškorpion, " Jaekelopterus rhenaniae ", sada je najveći pronađeni zglavkar, što je naučnike navelo na zaključak da su zglavkari bili veći, nego što se do sada pretpostavljalo.
Palaentolog Markus Pošman iz Glavne uprave kulturnog nasleđa u Maincu pronašao je 46 centimetara dugačak fosil kandže u kamenolomu u Vilveratu u blizini Pruema u Porajnju-Falačkoj.
Morski škorpioni živeli su pre 450 do 255 miliona godina. Smatraju se precima današnjih škorpiona, a možda i pauka.
Naučnici nisu jedinstveni u odgovorima na pitanje zašto su praistorijski zglavkari bili znatno veći od današnjih pripadnika te vrste.
Neki istraživači pretpostavljaju da su dosezali toliku veličinu zbog veće koncentracije kiseonika u atmosferi.
Starica u 102. godini pozirala gola za kalendar
Nora Hardvik, koja ima čak 102 godine, skinula se za kalendar - gola, ali u dobrotvornu svrhu. Skinuvši se u toples, kako bi podržala fudbalski klub Ankaster Atletik iz grada u kome živi, penyionisana baka tako je postala Mis novembra.
" Nikada nisam radila tako nešto i sumnjam da ću ponovno. S obzirom na to da sam najstarija osoba u gradu, verovatno su me zbog toga fotografisali, a i uvek se rado odazovem humanitarnim akcijama. " / rekla je gospođa Nora.
Takođe je izjavila da je dobila podršku cele porodice, a najviše svoje dece (koja imaju 80, 74 i 62 godine). Nora je za kalendar pozirala u jednom baru u Ankasteru, sa šalom prebačenim preko grudi.
Na aukciji deo stepeništa Ajfelovog tornja
Aukcijska kuća Hotel Droao danas će organizovati aukciju na kojoj će prodati deo Ajfelovog tornja. Naime, na ponudi će se naći deo vijugavog gvozdenog stepeništa, kojim se 1889. godine do samog vrha popeo Gustav Ajfel i postavio francusku zastavu.
Stepenište je demontirano 1983. godine kako bi se ugradili novi liftovi, pa je iste godine podeljeno u 24 dela koja su se na aukciji prodala muzejima i kolekcionarima širom sveta.
" Deo stepeništa koji povezuje drugi i treći nivo ove 324 metra visoke građevine bi trebao da dosegne cenu između 29.000 i 44.000 dolara. " - izjavio je aukcionar Remi Ader.
Ajfelov toranj je sagrađen 1889. godine kao ulazni svod za Svetsku izložbu, Svetski sajam koji je obeležavao vek Francuske revolucije. Svake godine poseti ga oko 6 miliona ljudi. Na aukciji deo stepeništa Ajfelovog tornja
Kradljivac spašen uz pomoć biljnog ulja
Adam Kuper (19), iz Torntauna u Sjedinjenim Američkim Državama, zaglavio se u ventilacionom sistemu prodavnice koju je hteo da opljačka.
Zaposleni u prodavnici su po dolasku na posao čuli zapomaganje i pozvali policiju i vatrogasce. Vatrogasci su do njega spustili konopac i polili ga biljnim uljem iz prodavnice koju je hteo da pokrade, kako bi ga lakše izvukli iz ventilacionog otvora.
Kuper se nalazi u pritvoru zbog provale.
Heftalicom u pljačku poslastičarnice
Muškarac sa skijaškom maskom i heftalicom uleteo je u poslastičarnicu, zapretio prodavcu da će ga " zaheftati ako ne pljune lovu " i pobegao sa plenom od 175 dolara.
32 - godišnji pljačkaš uhapšen je vrlo brzo, a šef policije u Ešlendu, Don Petrela, rekao je kako nije bilo sigurno da li je Džerald Roki nameravao da ispali heftalice ili da se posluži napravom kao tupim oružjem, ako ne dobije novac.
Prodavač je, srećom, izbegao " heftanje " jer je odmah predao novac, rekao je Petrela.
Policija je nakon hapšenja pretražila Rokijev stan i tamo pronašla novac, heftalicu i skijašku masku.
Fiat 500 automobil godine
Fiat 500, naslednik mališana koji je svojevremeno motorizovao Italiju, ali i bivšu Jugoslaviju, prema neslužbenim informacijama u ponedjeljak će biti proglašen za evropski automobil 2008. godine.
Vest da slavi upravo novi Fića za sada je neslužbena, ali je svejedno izazvala lavinu oduševljenja.
Uz to, prema neslužbenim informacijama, Fiat 500 proglašen je i za najlepši u kategoriji gradskih automobila.
Hitlerov globus prodat za 100.000 dolara
Globus koji je pripadao Adolfu Hitleru, a pronađen je u ruševinama njegovog doma na kraju Drugog svetskog rata, prodat je u utorak na aukciji za 100.000 dolara.
Globus je u proleće 1945. u ruševinama " Orlovog gnezda ", rezidenciji nacističkog diktatora u Berchtesgadenu u bavarskim brdima, pronašao američki vojnik Džon Barsamian.
Nakon aukcije organizovane u San Francisku, globus je sada vlasništvo vlasnika hotela, Boba Pritikina, koji je kupio predmet za 5 puta višu cenu nego što se očekivalo pre aukcije.
Pritikin je navodno planirao da ponudi i 200.000 dolara za globus koji je 62 godine skupljao prašinu na Barsamianovom tavanu u Ouklandu.
Njujork bi da zabrani hranjenje golubova
Hranjenje njujorških golubova moglo bi uskoro biti zabranjeno ako prođe predlog kojim se namerava smanjenje broja jata tih, kako ih neki zovu, letećih pacova.
Gradski odbornik Simča Felder predložio je u ponedeljak zakon kojim bi hranjenje golubova bilo zabranjeno, a oni koji budu uhvaćeni u nedopuštenom poslu, bili bi kažnjeni kaznom od hiljadu dolara.
Od amonijaka i mokraćne kiseline iz golubjeg izmeta rđa čelik i korodira infrastruktura, napisao je odbornik u izveštaju u kome nudi i potencijalna rešenja tog problema.
Jedan golub godišnje proizvede prosečno 11 kg izlučevina, rekao je.
Gradonačelnik Majkl Blumberg nije pozdravio zabranu hranjenja golubova, ali je na konferenciji za novinare rekao kako gradske golubove smatra problemom.
Zaobljene žene su pametnije od daskastih
Žene zaobljenih figura verovatno su bistrije od svojih " daskastih " konkurentkinja, pokazuje nova studija sprovedena u SAD-u.
Istraživači su proučavali 16.000 žena i devojaka i otkrili da one senzualne bolje rešavaju testove razumevanja, a takođe i njihova deca.
Uz to, što je veća razlika u opsegu kukova i struka to bolje.
Naučnici nagađaju da pamet i obline povezuju masne kiseline koje se skupljaju na kukovima, a među njima su i omega-3 masnoće dragocene za rad mozga žene, ali i njenog nerođenog deteta.
Skrivaju li se i u zadnjici " ikone popunjenih žena " Dženifer Lopez masnoće dragocene za mozak - nije poznato.
U Peruu otkriven hram star 4.000 godina
Hram star četiri hiljade godina, ukrašen brojnim zidnim slikama, otkriven je na severnoj obali Perua, što je jedno od najstarijih otkrića u Americi, izjavio je arheolog koji je vodio iskopavanje.
Hram, koji je okružen ostacima zidina, ima i stepenište koje vodi do žrtvenika na kojem su se prinosile žrtve, u mestu koje naučnici zovu Ventaron, rekao je Volter Alva, glavni arheolog.
Hram se nalazi u dolini Lambajekve, u blizini drevnog grada Sipan koji je Alva otkrio u 1980 - im godinama. " Ventaron je sagrađen puno pre Sipana, oko dve hiljade godina pre nove ere. " - rekao je Alva.
" Iznenađuje način izgradnje, konstrukcija i pre svega freske koje su možda najstarije u Americi. " - dodao je.
Lambajekve je 760 km udaljen od Lime, peruanske prestonice.
Peru je bogat arheološkim nalazištima, među kojima je i tvrđava Inka Maču Pikču u Andama.
Mafijaške zapovesti: Ako prevariš svoju ženu, ne možeš biti član Koza nostre
Rimski dnevni list " Il Messaggero " danas je objavio 10 mafijaških zapovesti koje su pronađene u kući Salvatorea Lo Pikola, šefa Koza nostre, koji je uhapšen u ponedeljak. " Zaklinjem se da ću biti veran Koza nostri. Ako je izdam, neka mi telo izgori. " - piše u jednoj od zapovesti, prenosi Rojters.
" Ne gledajte žene naših prijatelja. " - navodi se u mafijaškom kodeksu i dodaje da mafijaši trebaju poštovati svoje žene i isključiti iz mafije svakoga " ko se ponaša nemoralno ".
Ovaj mafijaški kodeks zabranjuje pristup mafiji svakome ko ima bilo kakve veze sa policijom i propisuje da mafijaši nikada ne smeju biti kumovi deci policajaca.
Mafijaši svojim nadređenima moraju govoriti istinu i ne smeju da kradu od mafijaških porodica. " Imate obvezu uvek da budete na usluzi Kozi nostri, čak i ako se vaša žena porađa. " - piše u mafijaškom kodeksu, prema kojem muškarac koji prevari svoju ženu ne može da postane član mafijaške organizacije.
Pala im krava na auto
Američki par prilično se iznenadio kad im je sa 60 metara visoke stene na auto pala krava, objavili su lokalni mediji.
" Samo se čulo bum. " - rekao je šokirani vozač Čarls Everson.
On i njegova žena u neobičnom sudaru nisu povređeni, ali su doživeli priličan šok kad im je 270 kilograma teška krava " sletela " na automobil. Od siline udarca razbijeno je prednje staklo i udubljen poklopac motora.
" Još koji centimetar i ljudi bi poginuli. " - rekao je Arnold Bejker, narednik vatrogasaca.
Nespretna 1 - godišnja junica, čiji je nestanak vlasnik prijavio pre nekoliko dana, uspavana je odmah na mestu događaja.
Saudijski sveštenik tinejdžerima savetuje kako ispravno tući supruge
Američka TV mreža " Fox News " prenela je u subotu mesec dana star prilog emitovan na saudijskoj, kuvajtskoj i libanskoj televiziji u kojem pisac i sveštenik dr. Muhamed Al Arifi savetuje trojicu mladića kako trebaju da tretiraju buduće supruge, uspoređujući ga pritom sa voditeljem u Americi popularnog programa " Dr. Phil ", posvećenog porodičnim odnosima.
" Udaranje u lice je zabranjeno, čak i kada se radi o životinjama. " - objašnjava on. " Čak i kada želite da vaša kamila ili magarac počnu da hodaju, nije vam dozvoljeno da ih udarate u glavu. To treba biti slučaj kod životinje, a još više kada se radi o ljudima. Znači udaranje mora biti lagano i ne u lice ".
Arifi dalje objašnjava kako supruge treba tući po delovima tela na kojima neće biti nikakve štete. " Ne smeju se tući kao što bi se tukle životinje ili deca, šamarajući ih levo i desno. " - prezicira saudijski bračni savetnik.
" Na nesreću, mnogi muževi tuku svoje žene samo kad se razbesne, i kada počnu da udaraju, to je kao da udaraju u zid - tuku rukama levo i desno, a nekada koriste i noge. Brate, to je ljudsko biće što ga tučeš. To je zabranjeno. To se ne sme činiti. " - zaključuje Muhamed Al Arifi, " saudijski Dr. Phil ", u prilogu koji je u Americi izazvao zgražanje.
Spašen dečak koga je otela zaljubljena učiteljica matematike
13 - godišnji Fernando Rodrigez iz Leksingtona, koga je zaljubljena učiteljica matematike otela i odvela u Meksiko, juče je predat porodici, a učiteljica je uhapšena i predata FBI-ju koji ju je odveo u Sjedinjene Države.
25 - godišnja Kelsi Peterson dečaku je matematiku predavala u šestom razredu, a sa njim je nestala 26. oktobra, u jeku policijske istrage da li je par održavao intimne odnose. Naime, policija je već ranije otkrila pisma u kojima učiteljica i Fernando jedno drugom izjavljuju ljubav.
Dečak je profesorku matematike nazivao " malom devojčicom " i objasnio joj da " iako se njihova veza ne zasniva samo na seksu, taj je akt bio dosta dobar ". Učiteljica je učeniku pisala kako ga voli i 100 % mu je verna, pa mu obećala da će tako ostati zauvek. Veruje se i da je Kelsi dečaku dala mobilni telefon da bi se sa njim mogla dogovarati bez znanja njegovih roditelja.
Tužitelj iz Nebraske protiv učiteljice je podneo optužnicu zbog otmice, zlostavljanja deteta i potsticanja maloletnika na delinkvenciju, a federalne vlasti su pripremile optužnicu zbog transportovanja maloletnika preko državne granice sa namerom seksualnog iskorištavanja.
