Pratite nas
Posts Tagged registracija
Dva puta do kotizacija
Svaki posao može da se obavi na lakši i teži način, pa tako i prijavljivanje učesnika, obrada njihovih podataka itd. Mi smo tokom priprema za BlogOpen 2010 krenuli težim putem. Napravili smo formular za prijavljivanje na Google Docs sistemu, što makar automatizuje pravljenje tabele s bitnim podacima, ali je značilo da se svi ostali poslovi oko prijavljanja učesnika, beleženja uplata, provere podataka na ulasku u BlogOpen obavljaju ručno. A to obično znači mogućnost nastanka greške i skoro uvek znači da se stvari obavljaju sporije nego što bi iko voleo.
Odluka da se sistem Kotizacije.net upotrebi nakon što je prvi krug prijavljivanja već počeo bila rizična. Niko od nas nije imao iskustva s ovim rešenjem, ne znamo nikoga ko ga je koristio, te smo uložili puno poverenja u Torbicina uveravanja da će sve raditi kako treba. I da zaključim pre kraja teksta odluka je bila ispravna.
Za brzo, jednostavno i efikasno prijavljivanje i akreditaciju, pobrinuo se servis Kotizacije.net uz čiju pomoć je sve prošlo besprekorno. (Plagosus)
Iako smo imalo nešto ručnog posla da Early Bird prijavljene ubacimo u Kotizacije.net isplatilo se. Dobili smo sistem kroz koji smo lakše kontrolisali kako teče prijavljivanje, pratili koliko ukupno imamo učesnika, beležili plaćanja Što je ono što smo i očekivali od sistema ovog tipa. Ono što nas je oduševilo (mada neki nisu rado štampali svoje e-karte) jeste to što je prijavljivanje na ulasku u svečani salon SPENSa trajalo kraće nego na praktično ijednoj posećenijoj konferenciji u Srbiji.
Umesto da su naše drage volonterke i volonteri u spisku ručno tražili prijavljene, bilo je dovoljno da gosti pokažu svoju e-kartu i da se barkod očita skenerom. Kotizacije.net tada lepo zabeleže dolazak učesnika, a on veselo nastavi dalje (s kotizacionim paketom u ruci i keceljom oko vrata). A imali smo i rešenje za one koji su nisu imali odštampane e-karte ili su se prijavili na licu mesta: poseban pult sa štampačem i tek koji minut duža procedura.
Tokom mesec i po dana pripreme, upotrebe tokom registracije i primene na ulasku u BlogOpen salu, izuzetnu pomoć su nam pružili Nemanja Vladisavljević i Milan Groza, ljudi koji poznaju dušu sistema Kotizacije.net i koji su se trudili da sve naše zahteve ispune koliko god su mogli. I pre nego što krenete da hejtujete kako samo falimo ovaj sistem, naravno da nije sve bilo savršeno ali sve naše primedbe, savete, sugestije itd. poslaćemo direktno Torbicinoj ekipi u paketu sa lepim željama za dalji razvoj sistema. A kako sistem radi sad, nakon BlogOpena, vidite kod naših prijatelja iz BizBuzza.
22 dana do BlogOpen09
Ostalo je još 22 dana do susreta u niškim rovovima i BlogOpen09 tim vredno i užurbano radi kako bi sve bilo dovedeno u red. Ovom prilikom vam predstavljamo par informacija o postignutom i onome što možete očekivati u skorije vreme.
