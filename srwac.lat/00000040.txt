Tečaj plesa za DECU 
Sportski ples je fizička aktivnost koja podrazumeva komleksnu fizičku spremu: odličnu motoriku, koordinaciju, kondiciju sa pravilnim držanjem tela u osnovi, a sve to u skladu sa raznovrsnim ritmovima latinoameričkih i standardnih plesova. Svaka od ovih komponenti se postepeno kod dece izgrađuje, na pedagoškim osnovama od početnika do takmičara vrhunskih kvaliteta. 
Plesni klub Vračar je član Plesnog Saveza Srbije, a ujedno i Međunarodne plesne organizacije. Nosilac je 37 titula Državnih prvaka i preko 100 odličja sa međunarodnih takmičenja, u svom 25 godišnjem radu. 
1. korak 
TEČAJ PLESA 
Upisivanjem i pohađanjem plesne škole deca započinju svoj plesni razvojni put. Polaganjem različitih nivoa znanja (od bronzane do dijamantske značke), deca prolaze selekciju za ulazak u plesni Klub, gde se nastavlja njihov razvoj kao takmičara. Polaganje se održava na kraju svakog polugodišta u svečanom ambijentu plesne dvorane, najčešće SKC-a, uz prisustvo i učešće roditelja. 
2. korak 
TAKMIČENJE U LIGI I FORMACIJSKI PLES 
Sa položenom dijamanskom značkom deca se raspoređuju u odgovarajuće takmičarske kategorije, a broj njihovih časova se udvostručava. Učešćem na takmičenjima lige, osvajaju se bodovi, a time i napredovanje u više kategorije i I Savezni rang. 
3. korak 
SAVEZNI RANG 
Prelaskom u I Savezni rang takmičari stiču pravo učešća na Saveznim i Međunarodnim takmičenjima. Njihov dalji napredak zavisi od ličnih afiniteta. 
