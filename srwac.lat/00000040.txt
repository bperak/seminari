Godišnji program 
Nakon prijave na YFU program razmene, potrebno je da se isprati izvesna dinamika u vidu uslova učešća. 
Roditelji kandidati će se izjasniti da li su spremni da plate punu ili redukovanu (stipendiranu) cenu programa. Na taj način konkurisaće za dobijanje stipendije. 
Puna cena programa jednogodišnjeg boravka u Nemačkoj, školske 2012 / 2013 iznosi 4.350 eura. Cena za stipendirane učesnike iznosi najmanje 2.175 eura. 
Puna cena jednogodišnjeg programa razmene sa ostalim Evropskim zemljama kreće se od 4200 do 4900 evra. Za programe u zemljama Latinske Amerike, cena je 5900 evra. (moguća su manja odstupanja i korekcija cena) Cena programa obuhvata: 
Selekciju i pripremu kandidata, (vikend seminar u Srbiji) 
Fundraising trening i podrška prilikom traženja stipendija od trećih lica 
Zdravstveno osiguranje 
Putovanje do Nemačke, putovanja na seminare u Nemačkoj i povratak u Srbiju (povratna avionska karta) 
Boravak u pažljivo odabranoj Nemačkoj porodici (smeštaj i ishrana) 
Redovno pohađanje škole (nastavak školovanja u adekvatnoj srednjoj školi, gimnaziji) 
Četiri specijalizovana seminara koji ukupno traju 3 nedelje 
Stalnu podršku i potrebnu pomoć organizacije YFU, (pre, tokom boravka i neposredno nakon povratka) 
Cena programa i sam program u ostalim zemljama EU razlikuje se od cene i programa u Nemačkoj. Svaki zainteresovani kandidat biće posebno obavešten o cenama i sadržaju programa drugih EU zemalja koje učestvuju u razmeni učenika. 
U slučaju da su sva mesta popunjena za zemlju prvog izbora učenika, biće mu ponuđeno mesto u zemlji koju je naveo kao drugi izbor. Uslovi i cena programa u zemlji drugog izbora obično se razlikuje u nekim pojedinostima od zemlje za koju se učenik prvobitno opredelio. Razlike u programu biće jasno predočene kandidatu. 
