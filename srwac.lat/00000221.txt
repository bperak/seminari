To je početak. Šta vas čeka nakon toga, čućete na inicijalnom razgovoru. Jedan od članova komisije biće menadžer Flex fitnes centra Milan Ivetić. Za vas je to važno jer je on taj koji vas prati od momenta kad kročite u Flex, kroz sve testove, razgovore i treninge, i ako ostanete u Flexu onaj koji radi sa vama i prati vaš rad. Milan ne traga za vrhunskim, izgrađenim trenerima već za potencijalima koji su spremni da uče i koji imaju San. Kad smo kod snova, očekujte da će zahtevati da mu ispričate viziju koju imate za sebe. Bilo bi dobro da pri tom budete ubedljivi.
Pored njega (naćuljite sad uši i otvorite oči) biće tu head trener kompanije Les Mills za područje balkana Brian Pascanet. On će motriti na potencijalne mlade talente koji su podesni da svoju karijeru grade kroz Les Mills. Sumnjamo da treba da vam objašnjavamo šta to znači i koliko je to velika stvar.
Ne tražimo mi Supermene. Ne morate čak ni da imate iskustvo.
Tražimo zdrave, harizmatične mlade ljude koji su spremni da usvajaju znanje i stalno, bez prestanka, rade na sebi. I verujte da kada to kažemo to nisu samo reči. Zato razmislite dva puta da li prihvatate izazov.
Razmislili? Prihvatate? Šaljete nam CV?
Ako da - čestitamo. Učinili ste prvi korak.
Vidimo se u Flexu.
Konkurs je otvoren do 1. novembra, nakon čega će kandidati biti obavešteni o terminu informativnog intervjua.
