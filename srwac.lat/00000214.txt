15.03.2013. Konkurs za ekonomsko osnaživanje žena
Pokrajinski sekretarijat za privredu, zapošljavanje i ravnopravnost polova raspisao je Konkurs za dodelu bespovratnih sredstava neprofitnim organizacijama-udruženjima građana za podršku programima i aktivnostima udruženja žena na selu sa ciljem ekonomskog osnaživanja žena u ruralnim u ukupnom iznosu od 3 miliona dinara. Visina traženih sredstava ne može biti veća od 150.000 dinara. Ovim sredstvima finansiraće se programi koji podstiču ženski stvaralači potencijal, organizuju edukaciju u oblasti seoske poljoprivrede, podržavaju razvoj ženskog zadrugarstva, podstiču stvaralaštvo i ovladavanje veštinama u oblasti pružanja usluga u etno i agro turizmu. Konkurs je otvoren do 1. novembra 2013. godine. Više na www.spriv.vojvodina.gov.rs
15.03.2013. Javni poziv poslodavcima
Pokrajinski sekretarijat za privredu, zapošljavanje i ravnopravnost polova raspisao je Javni poziv poslodavcima za dodelu subvencije za otvaranje novih radnih mesta u 2013. godini. Subvencija se dodeljuje jednokratno poslodavcu koji otvara radna mesta radi zapošljavanja nezaposlenih lica u iznosu od 130.000 dinara, odnosno 150.000 dinara. Prednost u postupku odobravanja imaće poslodavac koji zapošljava lica koja pripadaju kategoriji teže zapošljivih lica mlađi od 30 godina i stariji od 50 godina, osobe sa invaliditetom, samohrani roditelji i korisnici socijalne pomoći. Konkurs je otvoren do utroška sredstava, a najkasnije do 1. oktobra 2013. godine. Više na www.spriv.vojvodina.gov.rs
14.03.2013. Sajam turizma u Nišu
U periodu od 04 06. aprila 2013. godine u Nišu, u renoviranoj hali Čair održaće se XIV Međunarodni sajam turizma i aktivnog odmora. Sajam turizma u Nišu tradicionalno okuplja najznačajnije turističke predstavnike naše zemlje i okruženja: hotelijere, turoperatere, turističke organizacije kao i ostale privredne grane koje indirektno učestvuju u razvoju i plasmanu turističkih proizvoda, kako na domaće tako i na inostrano tržište. Za više informacija obratiti se u RPK Sombor, kontakt osoba Vesela Savin.
Pokrajinski sekretarijat za privredu, zapošljavanje i ravnopravnost polova, dodeljuje bespovratna sredstva u ukupnom iznosu od 3.000.000,00 dinara (slovima: tri miliona dinara), obezbeđenim Pokrajinskom skupštinskom odlukom o budžetu Autonomne Pokrajine Vojvodine za 2013. godinu, Aktivnost 12 - na ekonomskoj klasifikaciji 481 dotacije nevladinim organizacijama, 4819 dotacije ostalim neprofitnim institucijama, iz izvora finansiranja 01 00 Prihodi iz budžeta, radi realizacije projekata namenjenih unapređenju položaja žena u AP Vojvodini. Konkurs je otvoren do 01. novembra 2013. godine, odnosno do utroška sredstava. Prijave na Konkurs podnose se na konkursnim obrascima koji se mogu preuzeti u Pokrajinskom sekretarijatu za privredu, zapošljavanje i ravnopravnost polova, Novi Sad, Bulevar Mihajla Pupina broj 16, sprat II, kancelarija 19 ili sa sajta www.spriv.vojvodina.gov.rs. Sve dodatne informacije u vezi sa realizacijom Konkursa mogu se dobiti u Pokrajinskom sekretarijatu za privredu, zapošljavanje i ravnopravnost polova na telefon 021 / 487 - 46 - 09.
