Sadržaj na ovoj stranici zahteva noviju verziju Adobe Flash Player-a.
Novi sindikat zdravstva Srbije iskazuje svoje najiskrenije žaljenje povodom smrti kolege Milenka Smiljanića, ranijeg Predsednika Saveza samostalnih sindikata Srbije.
Naš Sindikat je sa kolegom Smiljanićem imao korektne odnose. U sindikalnom pokretu Srbije, kolega Smiljanić će ostati upamćen po mnogobrojnim aktivnostima, a svakako da je njegova najznačajnija akcija učešće u organizovanju Generalnog štrajka u Republici Srbiji oktobra 2001. godine.
- Predsednik Vlade Republike Srbije gospodin Mirko Cvetković - Ministar zdravlja Republike Srbije Prof. dr Zoran Stanković - Pokrajinski sekretar za zdravstvo, socijalnu politiku i demografiju AP Vojvodine dr Atila Čengeri - Gradski sekretar za zdravstvo, opštinski sekretar za zdravstvo
Na osnovu čl. 32. st. 1. tč. 17. Statuta Novog sindikata zdravstva Srbije, u skladu sa čl. 2. st 2. i 3. i čl. 3. st. 2. Zakona o štrajku, Predsedništvo Novog sindikata zdravstva Srbije na 22. sednici održanoj dana 27.06.2012. god., donosi
ODLUKU O STUPANjU U ŠTRAJK UPOZORENjA
1. U skladu sa Zakonom o štrajku Novi sindikat zdravstva Srbije stupa u štrajk upozorenja dana 29.06.2012. god. sa početkom u 11 časova. Štrajk upozorenja će trajati do 12 časova navedenog dana, u skladu sa odredbama Zakona. Štrajk će se održati u ustanovama grane / delatnosti zdravstva, na teritoriji Republike Srbije.
2. Zahtevi učesnika u štrajku su: 1.) Stavljanje van snage Uredbe o korektivnom koeficijentu i najvećem procentualnom uvećanju osnovne plate u zdravstvu, u cilju sprečavanja umanjenja i ovako mizernih zarada u zdravstvenoj delatnosti; 2.) Potpisivanje kolektivnih ugovora kod poslodavaca čiji je osnivač Republika Srbija od strane ministra zdravlja;
3.) Očuvanje kapaciteta, ljudskog i materijalnog potencijala javnog zdravstvenog sistema u Republici Srbiji, uključujući i stomatološku zaštitu, RH centre, apotekarske ustanove, zavode za javno zdravlje i institucije koje se bave medicinom rada;
4.) Vraćanje tarifnog suvereniteta sindikatima, te u tom smislu pokretanje inicijative za donošenje zakonskog okvira koji bi omogućio uređivanje zarada u zdravstvenoj delatnosti kolektivnim ugovorima.
5.) Hitan prijem u radni odnos deficitarnih kadrova u zdravstvenoj delatnosti. 3. Štrajk upozorenja će se organizovanom obustavom rada u periodu od 11 do 12 časova 29.06.2012. god. i okupljanjem zaposlenih (u navedenom terminu) na pogodnim mestima kod poslodavaca, u grani zdravstva na teritoriji Republike Srbije, a sve u skladu sa odredbama Zakona o štrajku. 4. Novi sindikat zdravstva Srbije zahteva od Ministarstva zdravlja hitno otpočinjanje pregovora, u skladu sa odredbama Zakona o štrajku. 5. Učesnike u štrajku i Novi sindikat zdravstva Srbije predstavlja Štrajkački odbor u sastavu: Mirjana Baucal, predsednik ŠO; Zorica Ignjatović, zamenica predsednika ŠO; Marko Pešović, Jovan Kulić i Negomir Trmčić, članovi ŠO.
Predmet: Okružnica Predsednika Novog sindikata zdravstva Srbije od 14.05.2012. god.
Poštovane Koleginice i Kolege,
polazeći od činjenice da je Novi sindikat zdravstva Srbije održao štrajk upozorenja 25. aprila 2012. god., kao i da je učestvovao u ovogodišnjem Prvomajskom protestu, neophodno je da sagledamo određene efekte ovih sindikalnih aktivnosti.
Kao prvo, potrebno je izraziti pohvalu našem članstvu i sindikalnim organizacijama koje su uzele učešće u štrajku upozorenja NSZ dana 25. aprila. t. g., pogotovo ako se ima u vidu da je bilo i primera organizovanja protestnih skupova kod poslodavaca, od kojih su neki održani po kiši i neprijatnim vremenskim uslovima. Takođe, pohvaljujemo sindikalne organizacije koje su i pored kratkog roka za organizovanje štrajka upozorenja uspešno izvele štrajk upozorenja i skrenule potrebnu pažnju medija, kako na nacionalnom nivou (aktivnosti našeg Sindikata bile su propraćene u ' ' udarnim ' ' terminima dnevnika svih televizija sa nacionalnom frekvencijom), tako i na lokalnom nivou.
Svima vam je poznato da je učešće u štrajku upozorenja bila obaveza za sve sindikalne i teritorijalne organizacije Novog sindikata zdravstva Srbije, u skladu sa Statutom našeg Sindikata.
Neki od nadležnih državnih organa su reagovali na naš štrajk upozorenja:
Zanimljivo je da od resornog ministra Prof. dr Zorana Stankovića nismo, do sada, dobili nikakav dopis ili odgovor...
Imajući u vidu ozbiljnost situacije u zdravstvenoj delatnosti, najavljenu primenu ' ' Uredbe o korektivnom koeficijentu ' ', kao i više puta ponovljenu izjavu državnih organa da imaju nameru da ' '... ostvare ključne uštede u javnom sektoru... ' ', smatramo da celokupna struktura našeg Sindikata, a pogotovo sindikalno članstvo, treba da ostane u punoj pripravnosti i spremnosti za sindikalne akcije koje nam, po svemu sudeći, predstoje.
Sindikalni pozdrav, sa solidarnošću
U Beogradu, 14.05.2012. god. Živorad Mrkić s. r. Predsednik Novog sindikata zdravstva Srbije...
