Radna grupa i naš ekspertski tim intenzivno rade na Predlogu nacrta zakona o socijalnom preduzetništvu koji je 20. oktobra 2011. godine prezentovan u Danas konferens centru. Zakon je prezentovala ispred radne grupe PUPS-a Radina Todović, državni sekretar Ministarstva rada i socijalne politike Vlade Srbije. U prezentaciji je učestvovao glavni zagovornik Milan Krkobabić, zamenik gradonačelnika Beograda. Podršku su pružili Veran Matić, predsednik upravnog odbora B92, Žarko Milićević, direktor Lola preduzetništva Beograd i Violeta Matijević, direktorka socijalnog preduzeća Dajdaj. 
Socijalno preduzeće posluje sa krajnjom misijom da postigne što bolje društvene ciljeve. Socijalno preduzeće svoj prihod investira u razvoj zajednice, zapošljavanje socijalno ugroženih grupa i u samo preduzeće. Socijalno preduzeće omogućuje nova radna mesta za radnike koji nisu konkurenti, koji su izmešteni ili marginalizovani sa mejnstrim tržišta rada. Socijalna preduzeća upotpunjavaju potrebe zajednice i mogu pružati razne vrste usluga, povećavaju kapacitet radnika i podstiču ga da seosloni na sopstvene mogućnosti. Ova preduzeća promovišu uključivanje zajednice, njenu obnovu i bolji razvoj. Inostrana iskustva pokazuju da socijalna preduzeća imaju značajan uticaj na zajednicu i društvo. U istraživanju o stanju socijalnih preduzeća u Velikoj Britaniji koje je sprovela Vlada Velike Britanije još u 2005. godini, utvrđeno je da su se više od polovine njih (51 %) nalazile u najugroženijim područjima, što potvrđuje njihovu važnu ulogu u obnavljanju zajednice. 
83 % ispitanika je izjavilo da je njihovo društveno preduzeće pomoglo ljudima, a 51 % je reklo da je pomoglo očuvanju životne sredine, dok je 34 % ispitanih postiglo i jedno i drugo. 3.700 socijalnih preduzeća (25 %) pomoglo je ljudima omogućavajući im zaposlenje. Trećina (33 %) od njih regrutuje osobe sa invaliditetom; četvrtina (23 %) od njih stvorila je mogućnost zaposlenja za nezaposlene. Osim novih radnih mesta, 87 % ispitanika je pomoglo ljudima pružajući im proizvode ili usluge, kao štosu razni vidovi obuke stručne prekvalifikacije (20 %), socijalna pomoć (12 %), stanovanje (8 %). Procena je da oko 15,000 socijalnih preduzeća uVelikoj Britaniji, predstavlja oko 1 % ukupnih preduzeća, proizvodećinešto manje od 18 milijardi funti godišnjeg prometa i zapošljavajući preko775, 000 ljudi.Danas, šest godina kasnije, u Velikoj Britaniji posluje oko 62.000 socijalnih preduzeća, koja značajno doprinose razvoju zajednice i ostvaruju prihod od 27 milijardi funti. Očekuje se da će broj ovih preduzeća za dve godine u Velikoj Britaniji biti udvostručen. 
U Srbiji koncept socijalnog preduzetništva nije na adekvatan način prepoznat od strane javnih vlasti, pa time ni od pravnog sistema, niti je dovoljno dobro definisan, iako su značaj i njegovi pozitivni efekti prepoznati u društvu. Ne postoje pravni propisi koji na sveobuhvatan način regulišu ovu materiju. Republika Srbija nema adekvatnu zakonsku i podzakonsku regulativu za funkcionisanje socijalnih preduzeća, međutim, začeci se već naziru u nekoliko zakona prvenstveno u Zakonu o profesionalnoj rehabilitaciji i zapošljavanju osoba sa invaliditetom, kojim se, po prvi put, u našu legislative uvodi termin socijalno preduzeće, kao i u tek usvojenom Zakonu o socijalnoj zaštiti i Zakonu o zadrugama, gde se takođe, prvi put u srpskoj legislativi, uvodi pojam socijalnih zadruga. 
MILAN KRKOBABIĆ: NAŠA IDEJA ZAŽIVELA I U PRAKSI 
Milan Krkobabić, zamenik gradonačelnika Beograda i gradonačelnik Beograda Dragan Đilas obišli su danas preduzeće Lola preuzetništvo u Železniku koje zapošljava 66 osoba sa invaliditetom, od ukupno 130 radnika. 
Povod posete ovom preduzeću, je otvaranje novog pogona koje je na predlog Milana Krkobabića finasirao grad Beograd, a u kome je posao našlo još 13 osoba sa invaliditetom. Do kraja godine, u novom pogonu u planu je da se zaposli još 30 osoba sa invaliditetom i još 50 na nivou firme. Obilazeći novootvoreni pogon, Krkobabić je istako, da očekuje da se u sledećem sazivu vlade nastavi javna rasprava i diskusija o nacrtu zakona o socijalnom preduzetništvu kako bi se najbolje rešenje našlo što je brže moguće pred poslanicima Narodne Skupštine. - Koncept privrednog razvoja na bazi smanjenja troškova, ušteda, koji se manifestuju kroz otpuštanje radnika mora da prestane. Lola preuzteništvo je praktičan vid, kako može da živi i funkcioniše koncept socijalnog preduzetništva, a to je treći sektor razvoja. Ovde je posebno to što rade ljudi sa invaliditetom, koji bi inače čekali na biroima a sada imaju šansu, da obezbede sebi trajan izvor egzistencije. Oni više nisu primaoci socijalne pomoći i više nikada to neće biti. Inače, ako nešto ne preduzmemo i ne omogućimo samozapošljavanje, ljudi pedesetih godina koji teško nalaze posao, a mladi su za penziju, samohranih roditelja, nekvalifikovanog radnog kadra, osoba sa invaliditetom, stvorićemo socijalnu bombu. Usvajanjem zakona o socijalnom preuzetništvu bili bi stvoreni uslovi da i ove kategorije omoguće sebi bolji život rekao je Krkobabić, dodajući da menadžment Lole dokazuje da je organizovao dobru proizvodnju i da će moći da nađe svoje mesto na tržištu. 
Gradonačelnik Beograda Dragan Đilas je rekao da je za ideju socijalnog preuzetništva prvi put čuo od Milana Krkobabića, i da je srećan što je pilot projekat reliziovan kroz Lola preuzetništvo zaživeo, kao i da očekuje da bude prihvaćen u Srbiji po usvajanju Nacrta zakona o socijalnom preuzetništvu koji je Milan Krkokobabić sa svojim timom napravio. Zamenik gradonačelnika Beograda, Milan Krkobabić, je preduzeće Lola preuzetništvo obišao prvi put marta prošle godine kada je i najavio pomoć ovom preuzeću radi proširenja kapaciteta i obezbeđivanjem novih radnih mesta za osobe sa invaliditetom. Tokom prošlogodišnje posete firmi iz Železnika, Krkobabić je i promovisao nacrt Zakona o socijalnom preduzetništvu, kojom prilikom je izjavio da će ovaj zakon otvoriti put za nastanak novih preduzeća, koja će namenski upošljavati osobe sa invaliditetom i građane starije od 50 godina, koji su ostali bez posla. Decembra prošle godine održan je sastanak potpredsednika PUPS-a Milana Krkobabića i zamenika predsednika DS-a Dragan Đilas na temu predloga Zakona o socijalnom preduzetništvu, kojom priliko je DS podržao u potpunosti predlog PUPS-a. 
