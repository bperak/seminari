U Evropi i širom sveta sve je veći broj kompanija čije poslovanje nije zasnovano na profitu, već na socijalnoj motivaciji. Procenjuje se da sektor socijalnog preduzetništva u svetu danas zapošljava oko 40 miliona ljudi, pri čemu u EU različiti oblici socijalnog preduzetništva čine oko 2 miliona privrednih društava, što predstavlja 10 % od ukupnog broja.
Organizacije koje se mogu smatrati socijalnim preduzećima u Srbiji tek nedavno počinju da privlače pažnju kao potencijal koji može da ublaži posledice tranzicije i pruži mogućnost zapošljavanja.
Najveće prepreke za dalji razvoj socijalnog preduzetništva u Srbiji ogledaju se u niskom i neadekvatnom nivou poznavanja poslovnih veština potencijalnih preduzetnika, kao i nepostojanje efikasnih mehanizama podrške. Takođe, nedovoljna saradnja sa biznis sektorom predstavlja prepreku čijom eliminacijom bi se znatno ubrzao razvoj socijalnog preduzetništva, pre svega kroz koncept društveno odgovornog poslovanja.
Želeći da doprinese razvoju socijalnog preduzetništva Forum mladih sa invaliditetom realizuje projekat Platforma za socijalno preduzetništvo koji ima sledeće ciljeve:
1. Podizanje svesti o koristi koju socijalno preduzetništvo pruža pojedincima, preduzećima i zajednici, doprinoseći razvoju preduzetništva
2. Sprovođenje edukativnog programa za razvoj preduzetničkih ideja
3. Povezivanje i partnerstvo između socijalnih preduzeća, vladinih institucija i kompanija
U periodu od 02.12.2012 07.12.2012, u okviru datog projekta, realizovana je Škola socijalnog preduzetništva koja je okupila 20 budućih socijalnih preduzetnika, a koji su kroz intenzivan program edukacije unapredili poslovna znanja i veštine i izradili poslovne planove. U cilju promocije budućih socijalnih preduzetnika, kao i postojećih socijalnih preduzeća, zajedno sa partnerima i sponzorima organizujemo Sajam socijalnog preduzetništva, na kojem će se preduzetnici predstaviti široj zajednici.
Sajam socijalnog preduzetništva će se održati 20. februara 2013. godine u Beogradu. Poziv za učešće i prezentaciju svog poslovanja i svojih proizvoda upućen je preduzećima u Srbiji koja posluju kao socijalna, kao i već pomenutim novim preduzetnicima. Ovom prilikom, iskazujemo nadu i želju da ovakva praksa postane tradicionalna, te da omogući socijalnim preduzetnicima izlazak u javnost i povezivanje sa privatnim / javnim sektorom, kao i uspešnije i efikasnije plasiranje proizvoda krajnjim potrošačima.
Sajam socijalnog preduzetništva organizuje se uz pokroviteljstvo Ambasade Kraljevine Norveške u Srbiji, Ministarstva rada, zapošljavanja i socijalne politike, Sekretarijata za socijalnu zaštitu grada Beograda, Sekretarijata za privredu grada Beograda, Privredne komore Beograda, Gradskog centra za socijalno preduzetništvo Beograda, kao i kompanija Eurobank EFG i Ernst Young.
Takođe, kompanije u Srbiji, kao i republičke institucije, biće pozvane da posete Sajam, te da pruže podršku socijalnim preduzećima kroz određene forme saradnje i partnerstva.
Takođe, potrebno je uz formular dostaviti i vektorski logo (logo za štampu) preduzeća / organizacije, kao i propagandni / reklamni materijal po izboru za kreiranje kataloga Sajma (fotografije, baneri, brošure, itd).
Rok za podnošenje prijava je 08. februar 2013. godine. Prijave poslate nakon isteka roka neće biti uzete u razmatranje.
U češće na Sajmu je besplatno.
Svi učesnici će dobiti:
svoj izložbeni prostor
reklamni baner sa logom preduzeća / organizacije (koji ostaje u vlasništvu preduzeća / organizacije nakon Sajma)
katalog sa popisom i podacima svih izlagača (koji će biti distribuiran svim posetiocima Sajma, kao i drugim kompanijama u Srbiji)
