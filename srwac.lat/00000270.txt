Virtualizacija je tehnologija koja omogućava deljenje hardverskih resursa, odnosno mogućnost da se na istom hardveru istovremeno pokreće i izvršava više nezavisnih operativnih sistema. Ti operativni sistemi se nazivaju virtualnim mašinama i svaka od njih se ponaša kao potpuno odvojena i nezavisna jedinica sa unapred dodeljenim resursima (RAM, CPU, HDD, networking). Na taj način se postiže veća iskorišćenost i fleksibilnost samog sistema. Same virtualne mašine su enkapsulirane u fajlove, što nam omogućava da na brz i efikasan način vršimo backup podataka, kloniranje ili kopiranje virtualnih mašina sa jednog fizičkog hardware-a na drugi.
konsolidacija servera i povećanje iskorišćenosti hardware-a. Smanjuje se količina potrebnog hardware-a, elektičnog napajanja, hlađenja i na kraju i mesta koje serveri zauzimaju (čak i do 70 %). Tako bi se smanjio i trošak održavanja, a od zahteva za novom virtualnom mašinom do njene realizacije, prošlo bi tek nekoliko minuta umjesto nekoliko dana.
Minimizacija downtime-a i osiguranje nesmetanog rada. Eliminiše se planirani downtime za održavanje sistema, smanjuje se mogućnost i vreme downtime-a, a istovremeno se ubrzava oporavak od katastrofe čak do 85 %.
VoIP je skraćenica od Voice over Internet Protocol (ili Voice over IP). To je tehnologija koja omogućava korišćenje telefona putem internet veze, bez upotrebe regularne telefonske linije. VoIP usluga zahteva postojeću Internet konekciju preko koje pretplatnici pozivaju i primaju pozive na isti način kako bi to radili preko javne telefonske mreže. Upotreba je jednostavna. Vi kao korisnik, koristite vaš regularni telefon, pozovete željeni broj i razgovarate. Nije bitno da li osoba koju zovete koristi VoIP ili ne. Pored očigledne prednosti koja se ogleda u jeftinijem korišćenju usluge (pogotovo za međunarodne pozive), jedini uslov za ovu tehnologiju je potreba za velikom brzinom Internet veze (DSL, Kablovski Internet).
Prednosti VoIP-a:
Ušteda u troškovima jer mesečna pretplata pokriva sve telefonske pozive.
Međugradski i međunarodni pozivi imaju nižu cenu jer je telefonski broj vezan za IP telefon a ne za lokaciju.
softverski fax (moguće više faksova za različite službe, prijem i slanje faksa preko e-mail, slanje faksa sa bilo kog računara u firmi)
govorna pošta
objedinjen sistem glasovnih i pisanih poruka
konferencijski pozivi
snimanje poziva
razne govorne aplikacije
objedinjeno komunikacije
Pri realizaciji VoIP rešenja, moguće je koristiti postojeću infrastrukturu (lokalnu računarsku mrežu, analogne telefone i fax aparate, računare), tako da je cena uvođenja ove tehnologije veoma povoljna, naročito ako se posmatraju mogućnosti koje nudi.
Održavanje uključuje preventivno delovanje i stalnu administraciju informacionih sistema, njihovu sigurnosnu i funkcionalnu nadogradnju kao i brzu detekciju i rešavanje problema nastalih u radu. U mogućnosti smo da ponudimo saradnju kroz ugovore o održavanju informacionih sistema baziranih na implementaciji dogovorenih rešenja, stalnom nadgledanju i konsaltingu, kao i preventivnom delovanju na održavanju postojeće opreme i brzom delovanju u trenucima otkaza sofvera i opreme. Zahvaljujući stručnim i kvalifikovanim kadrovima, koji poseduju najviše sertifikate iz oblasti projektovanja računarskih mreža, moguće je i organizovanje obuke nakon same instalacije opreme.
Bežične mreže su nezaobilazan vid komunikacije danas, naročito za infrastrukturno nerazvijene zemlje poput naše.Omogućavaju da se, uz minimalan utrošak novca i vremena povežu udaljene lokacije u jedinstvenu računarsku mrežu.Termin " bežični internet " se koristi da bi opisao vezu sa Internetom ili provajderom koristeći radio uređaje i frekvencije, suprotno standardnim načinima povezivanja telefonskim ili kablovskim modemom, ADSL uređajem. Ovakvim načinom komunikacije se ostvaruje kvalitetna veza između npr. centralne lokacije firme i udaljenih poslovnica. Naročito je interesantno rešenje u situacijama kada je loša infrastrukturna pokrivenost terena i nema uslova za drugi vid komunikacije. Wireless uređaji najčešće koriste 2.4 GHz ISM nelicencirani opseg radio frekvencija (" Industrial, Scientific and Medical "). Za posedovanje i korišćenje opreme koja radi u tom opsegu nije potrebna dodatna dozvola, što je čini idealnom za bežično povezivanje.
Za firme kojima je posebno važna pouzdanost i propusni opseg, kao i za firme koje imaju potrebu za povezivanjem izuzetno udaljenih lokacija (npr. u cilju nadziranja objekta), u mogućnosti smo da ponudimo najkvalitetniju i proverenu Motorola Canopy opremu. Izuzetne performanse koje poseduje (širina propusnog opsega, mogućnost povezivanja lokacija međusobno udaljenih i po više desetina kilometara, apsolutna stabilnost i pouzdanost u radu), čini je jedinim kandidatom za firme koje žele beskompromisan kvalitet.
Implementacija samog sistema obuhvata instalaciju, konfigurisanje i podešavanje sistemskog softvera i hardverske opreme. Zahvaljujući ugovorima sa vodećim distributerima u zemlji, klijentima nudimo opremu koja je uvek u samom svetskom vrhu, čime se garantuje stabilnost i pouzdanost u svakodnevnom radu.
Računari i prateća oprema su podložni čestim promenama isto kao i ljudi koji rade sa njima, pa nekad i mala promena u podešavanjima postojeće mreže ili zamena nekog dela novijim i bržim može značajno da ubrza rad cele mreže, a time da svakodnevni rad učini bržim i jednostavnijim. Posebna pažnja je posvećena formiranju adekvatne zaštite od neovlašćenog pristupa, firewall zaštiti, kao i centralizovanoj instalaciji i administraciji antivirusnih paketa za servere. Čuvanje podataka takođe predstavlja bitan segment u samom projektovanju i implementaciji računarskog sistema. Nudimo Vam centralizovane i automatizovane sisteme za zaštitu podataka, bez obzira da li je reč o maloj, srednjoj, ili kompaniji velikih informacionih kapaciteta.
