Upoznajte manastire i zapadnu Srbiju - 3 dana / 2 noćenja 
Dan 1. - Beograd Manasija Ravanica - Lazarica - Ljubostinja - Žiča - Studenica Napustićemo Beograd u ranim jutarnjim časovima u pravcu juga, put Centralne Srbije. Prva poseta biće manastiru Manasija koji je podigao Despot Stefan Lazarević u prvoj polovini 15. veka. Ovaj manastir je najbolje očuvani srednjovekovni utvrdjeni objekat u zemlji. Njegove visoke odbrambene zidine su nekada bile pojačane sa još 12 kula. Unutar zidina se nalazi i manastirski konak sa veoma vrednom bibliotekom i crkva Svetog Trojstva sa izuzetnim freskama. Zatim ćemo posetiti manastir Ravanicu koji je podigao Car Lazar u drugoj polovini 14. veka. Ovo je najtipičniji primer onoga što se naziva Moravska Škola srpske srednjovekovne arhitekture. Manastirska crkva, sa svojih pet kupola, oslikana je izuzetnim, mada dosta oštećenim freskama. U providnom kovčegu u uglu crkve leže mošti veoma poštovanog Cara Lazara koji je poginuo u bici na Kosovu 1389. i ubrzo potom proglašen za sveca. Nastavićemo put na jug, i naša sledeća stanica biće grad Kruševac, srednjovekovna prestonica Srbije u drugoj polovini 14. veka u doba Cara Lazara. Videćemo (dvorsku) crkvu Lazaricu koju je Lazar podigao 1380. Crkva je izuzetno arhitektonsko dostignuće svog vremena, ukrašena bogatim kamenim reljefima na lukovima, zatim brojnim rozetama, prozorima i portalima. Kao najraniji primer Moravske škole, ona je dugo vremena služila kao uzor srpskim neimarima. Naša sledeća poseta je manastiru Ljubostinja, koji je 1388. podigla Carica Milica, žena Cara Lazara. Ova crkva se smatra jednom od najelegantnijih spomenika srpske arhitekture Srednjeg Veka a nalazi se u prelepom parku. Gradjevina je sa kupolom, u obliku upisanog krsta i predstavlja možda jedini srpski manastir za koji su poznata imena graditelja i slikara. U neposrednoj blizini, u gradu Kraljevu posetićemo manastir Žiča, kojeg je podigao Kralj Stefan Prvovenčani početkom 13. veka. Taj manastir je bio prvo sedište autokefalne Srpske crkve te kao takav igrao veoma važnu ulogu u religijskom, političkom i kulturnom životu srednjovekovne Srbije. Arhitektonski, Žiča, koja je vremenom pretrpela značajne promene, pripada najstarijoj školi srpske srednjovekovne arhitekture. Oslikana je freskama koje datiraju iz različitih perioda. Noćenje u Konaku manastira Studenica (Special) (V) Smeštaj u Konaku je van turističke kategorizacije 
Dan 2. - Studenica - Sopoćani - Mileševa Zlatibor Dan ćemo početi posetom manastiru Studenica koji je podigao Stefana Nemanja, i koji se smatra krunskim ostvarenjem srednjovekovne srpske kulture i umetnosti, te je zbog tih svojih vrednosti uvršćen na UNESCO listu svetske kulturne baštine. Manastirski kompleks se sastoji od fascinantne Bogorodičine Crkve (gradjene od 1183. do 1196.), crkve Svetih Joakima i Ane (u narodu poznate kao Kraljeva Crkva) i crkve Svetog Nikole (jednostavne jednobrodne gradjevine). U manastirskom krugu ima i nekoliko spomenika podignutih u periodu od 130 godina od strane nekoliko srpskih vladara koji su vladali u tom periodu. Na početku tog perioda, mlada feudalna država pod Nemanjinim vodjstvom je tek učvršćivala svoju samostalnost, dok je u doba Milutina dostigla političku, kulturnu i ekonomsku zrelost i snagu. Taj napredak srednjovekovne države i njenih vladara se odrazio i na njene spomenike. Naša vožnja, dalje na jug, dovešće nas do najstarijeg hrišćanskog hrama ovih prostora Petrove crkve, mesta sa kog priča o srpskim manastirima počinje. Veruje se da je crkva podignuta negde u 6. ili 7 veku. Utvrdjeno je da je tu, u 12. veku, u doba Stefana Nemanje, osnivača čuvene dinastije Nemanjić, postojao važan duhovni centar. Sledeća stanica na našem putu biće jedna od najvrednijih duhovnih gradjevina iz ere Nemanjića - manastir Sopoćani. Manastir je zadužbina Kralja Uroša iz 13. veka i njegove freske su svrstane u rang najvrednijih i najlepših srednjovekovne Evrope. Ta monumentalnost Sopoćanskih fresaka, harmonija njihovih boja i rafiniranost izraza je manastiru obezbedila mesto na UNESCO listi svetske kulturne baštine. Naša poslednja poseta biće manastiru Mileševa, još jednom dragulju iz doba Nemanjića. Sagradjen je od strane Kralja Vladislava u ranom 13. veku. U njemu ćemo uživati u izuzetnim freskama koje su mu donele svetsku slavu, a naročito u najpoznatijoj njegovoj fresci, remek-delu srpskog srednjovekovnog slikarstva poznatoj kao Beli Andjeo. Put nas dalje vodi na Zlatibor, jednu od najlepših planina u Srbiji za odmor, i leti i zimi. Zlatibor je proglašen za nacionalni park zbog svoje lepote, netaknute prirode i brojnih biljnih i životinjskih vrsta od kojih su mnoge endemske. Ova regija je jedno od poslednjih mesta u Evropi na kome se mogu videti medvedi. To je planina zlatnih borova po kojima je i dobila ime. Posetićemo jedinstveno i veoma šarmantno etno-selo tradicionalne arhitekture Sirogojno koje je ujedno i muzej na otvorenom, gde ćemo se upoznati sa načinom gradnje kuća tipičnog lokalnog sela ove regije, njihovim ručnim radovima i čuvenim štrikanim odevnim predmetima. Noćenje u hotelu " Staro Selo " (Special) (V) Smeštaj u Sirogojnu je van turističke kategorizacije 
Dan 3. - Zlatibor Šarganska Osmica Mećavnik Beograd Ovog jutra ćemo otići na romantičnu vožnju starom prugom Šarganska Osmica dugačkom 15 km, koja prolazi kroz 20 tunela, preko 10 mostova, mnoštvo vijadukta i predele od kojih zastaje dah. Nekada, ovaj voz uskog koloseka, iz milošte zvan Ćira, bio je jedini način putovanja ljudi tog kraja. Krčio je sebi put kroz predivne pejzaže Srbije i Bosne na svom putu ka Sarajevu i Dubrovniku. Sada smo u mogućnosti da vidimo i vozimo se samo jednim njenim delom, čuvenim po svojoj putanji u obliku broja 8, koja je učinila mogućim da mali voz savlada veliki uspon planine Šargan do Mokre Gore. Ovaj deo pruge je rekonstruisan 1999. Tokom vožnje, voz staje na nekoliko stanica na kojima se zadržava po nekoliko minuta kako bi se omogućilo putnicima da naprave fotografije prelepih pejzaža. Posle vožnje, zaustavićemo se u etno-selu Mećavnik, izgradjenom za potrebe snimanja jednog od poslednjih filmova čuvenog režisera Emira Kusturice. Povratak u Beograd u večernjim časovima. (D) 
Hotel je pažljivo izabran po njegovim karakteristikama i izuzetnoj centralnoj lokaciji a može biti promenjen po vašoj želji. Kategorija hotela koja je navedena pored imena hotela je prema lokalnoj kategorizaciji. 
