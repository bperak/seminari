Evropska Google stipendija za studente sa hendikepom za cilj ima rušenje barijera koje sprečavaju studente sa hendikepom da postanu aktivni učesnici u oblasti računarstva i da dostignu nivo vodećih svetskih uzora u oblasti kreativne tehnologije.
Rok za prijavu je 1. februar 2012. godine
Veliki broj stipendija biće dodeljen na osnovu nivoa akademskog učinka studenata i iskazanog interesovanja za kompjutersku nauku. Zahtevi za stipendije biće pregledani od strane komisije koju će sačinjavati naučnici i inženjeri. Svaki dobitnik stipendije primiće iznos od 7000 evra za akademsku 2012 / 2013. godinu. U junu 2012. svi dobitnici stipendije posetiće evropsku Google kancelariju o trošku kompanije. U toku posete biće organizovane radionice sa mnogobrojnim predavačima, panelima, sesijama i društvenim aktivnostima što će omogućiti susret i razmenu iskustva sa ostalim stipendistima.
Potrebne kvalifikacije
Kandidati moraju biti: Studenti upisani na bačelor, master ili doktorske studije u toku 2012 / 2013. godine. Upisani na evropski univerzitet. Državljani, stanovnici sa stalnom boravišnom vizom i strani studenti su u mogućnosti da konkurišu. Studiraju kompjuterske nauke, kompjuterski inženjering ili informatiku ili neku srodnu tehničku nauku. Osoba sa hendikepom, mentalnim ili drugim dugoročnim zdravstvenim stanjem (uključujući disleksiju, dispraksiju, oštećenje vida, oštećenje sluha, dijabetes, epilepsija, depresija, poremećaji anksioznosti, kao i svako drugo fizičko i mentalno zdravstveno stanje).
Kako se prijaviti
Molimo popunite online prijavu i priložite svu potrebnu dokumentaciju do 1. februara 2012. Sva potrebna dokumenta moraju biti na engleskom jeziku. O ishodu konkursa studenti će biti obavešteni u aprilu 2012.
Bićete u obavezi da priložite sledeće:
1. Aktuelni primerak CV-ja 2. Odgovore na sledeća pitanja (Odgovor na svako pitanje mora da sadrži 400 - 600 reči. Pitanja 1 i 3 treba posmatrati kao tehničke izveštaje ili istraživački rad):
Opišite značajan tehnički projekat na kome ste radili. Ukoliko ste radili na velikom, nezavisnom istraživačkom projektu (kao što je istraživanje za master ili doktorske studije), molimo opišite svoj rad. Priložite pregled problema i Vaš pristup glavnim tehničkim izazovima. Ako je u pitanju grupni rad, naglasite Vašu ulogu u projektu i doprinos. Napišite jedan ili dva primera Vaših liderskih veština. Objasnite koliko ste bili uticajni i šta je bio Vaš glavni cilj. Odgovor mora biti prezentovan kroz formalne ili tradicionalne liderske uloge. Širi spektar poimanja veština je poželjan tako da uzmite u obzir razne načine na koje ste uticali na članove Vaše tehničke zajednice. Zamislite da Vam je neko obezbedio sredstva i izvore za projekat u trajanju od 3 do 12 meseci kako biste istražili tehničku temu po izboru. Napišite kratku verziju predloga, uključujući i opis projekta, planirani način rada i očekivane rezultate. Izaberite nešto što nije projekat koji ste opisali u prvom pitanju.
4. Potvrdu o upisu za 2012 / 2013. godinu ili potvrdu o datumu diplomiranja. Molimo Vas da dostavite zajedno sa prijavom i potvrdu o upisu ili datumu diplomiranja izdatu od strane zvaničnika fakulteta npr. administratora katedre ili profesora. Ukoliko bi trebalo da diplomirate pre oktobra 2012, niste u mogućnosti da konkurišete za stipendiju.
5. Pismo preporuke. Dva dobra pisma preporuke od strane pojedinaca koji su kvalifikovani da ocene Vaša dostignuća, npr. profesor, savetnik ili mentor.
