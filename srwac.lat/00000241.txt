Propozicije
Propozicije
Turnir se igra u skladu sa zvaničnim pravilima međunarodne odbojkaške federacije FIVB [ 1 ]. Sledeća specijalna pravila su uvedena i važe samo za ovaj turnir.
1. Pravilo FAIR-PLAY
Od svih učesnika turnira očekuje se iznad svega fer-play nadmetanje.
2. Takmičarske kategorije
Kategorija
Godište
Devojčice U17
Rođene 01.01.1996. i mlađe
Devojčice U15
Rođene 01.01.1998. i mlađe
Dečaci U17
Rođeni 01.01.1996. i mlađi
Dečaci U15
Rođeni 01.01.1998. i mlađi
Lista svih učesnika mora biti podneta od strane zvaničnog predstavnika tima. Svaki igrač koji je naveden u listi i u skladu je sa propozicijama starosne kategorije ima pravo da nastupa za ekipu u odgovarajućoj kategoriji. Jedan igrač može da nastupa za različite ekipe istog kluba, ali ne i u istoj starosnoj kategoriji.
Na zahtev svaki učesnik mora dokazati identitet i godište dokumentom na kojem je i njegova fotografija (sportska legitimacija, đačka knjižica, pasoš ili drugi identifikacioni dokument).
3. Sistem takmičenja
Prvi dan - Kvalifikacije
Ekipe učesnice formiraju grupe od po 4 ekipe. Pri tom se ekipe u grupe raspoređuju na osnovu plasmana na prošlogodišnjem Novogodišnjem festivalu odbojke (nosioci grupa su ekipe koje su bile plasirane od 1. mesta pa redom, zatim se popunjavaju druga mesta u grupama itd.). Ekipe koje prvi put učestvuju na turniru raspoređuju se na preostala slobodna mesta u grupama na osnovu redosleda prijavljivanja.
Tokom dana ekipe igraju mečeve u okviru svoje grupe na jednom terenu dodeljenom toj grupi. Maksimalno vreme koliko može da se čeka na izlazak neke ekipe na teren u odnosu na planirani početak meča je 5 minuta. Meč se registruje službenim rezultatom 2:0 (25:0, 25:0) u korist prisutne ekipe.
U toku kvalifikacija mečevi se igraju u 2 seta do 25 sa najmanje dva poena razlike. Maksimalno trajanje meča sa zagrevanjem na mreži je 1 sat (zagrevanje traje 10 minuta, utakmica počinje na pun sat).
Rangiranje ekipa se utvrđuje prema sledećim bodovima:
Dobijeni Set
1 Bod
Izgubljeni Set
0 Bodova
U slučaju da ističe vreme za odigravanje meča, a set još uvek nije završen, sudija završava meč i ekipa koja ima više poena u tom setu dobija 1 bod (poštuje se pravilo dva poena razlike).
Nakon prvog dana takmičenja formira se rang lista svih ekipa jedne kategorije.
Redosled ekipa određuje se prema sledećem:
broj bodova
poen količnik
manjeg ukupnog broja izgubljenih poena (manje poen razlike)
Ukoliko se desi specijalan slučaj da dve ili više ekipa imaju isti broj bodova plasman se određuje prema sledećem:
Prvih 16 ekipa sa rang liste formirane nakon prvog dana takmičenja, bore se za ulazak u polufinale i konačan plasman od 1. do 16. mesta. Preostale ekipe sa rang liste formirane nakon prvog dana takmičenja, bore se za konačan plasman od 17. mesta pa nadalje.
U specijalnom slučaju, ako u istoj grupi treba da budu dve ili više ekipa koje su u kvalifikacijama prvog dana takođe bile zajedno u istoj grupi, takmičarska komisija zadržava pravo da može korigovati sastave grupa za drugi dan takmičenja.
Za novoformirane grupe važe pravila takmičenja koja su važila prvog takmičarskog dana.
Prvaci 4 grupe koje su formirane od prvih 16 ekipa sa rang liste formirane nakon prvog dana takmičenja su polufinalisti turnira. Pri tome redosled u ovim grupama se određuje prema sledećem:
pozitivan rezultat međusobnog meča
Treći dan - Polufinalni i finalni mečevi i generalni plasman
Polufinalni i finalni mečevi igraju se u 2 dobijena seta. U slučaju rezultata 1:1 igraće se odlučujući set do 15.
Generalni plasman ekipa na turniru, od 5. mesta pa nadalje, određuje se na osnovu rang liste ekipa formirane nakon drugog dana takmičenja (po principu iz kvalifikacija).
U slučaju diskvalifikacije ekipe, poništiće se svi mečevi koje je ta ekipa odigrala i registrovaće se rezultatom 0:2 (0: 25; 0: 25).
4. Zamene igrača
Broj zamena igrača u igri je neograničen. Igrač koji je napustio teren u igru se može vratiti samo umesto igrača koji ga je zamenio.
5. Time out
Svaki tim ima pravo na jedan time out po setu.
6. Visina mreže
Devojčice U15 - 2,18 m Dečaci U15 - 2,30 m
Devojčice U17 - 2,24 m Dečaci U17 - 2,43 m
7. Libero
Svakoj ekipi dozvoljeno je da igra sa dva libera.
Takmičarska komisija
Takmičarska komisija upravlja takmičenjem i rešava eventualne žalbe ekipa. Žalba mora da bude prijavljena od strane trenera ekipe u roku od 1 sat od završetka spornog meča. Taksa za prijavu žalbe je 2000 dinara / 20 EUR i vraća se u slučaju da je žalba opravdana.
8. Ponašanje u sportskim objektima
Ulaz na sportski teren je dozvoljen samo u sportskoj obući za salu.
Nije dozvoljeno unošenje hrane i pića u sportsku salu.
9. Organizacione promene u toku tamičenja
Organizacioni odbor zadržava pravo na promenu rasporeda ekipa po grupama, rasporeda i termina odigravanja utakmica, kao i promene terena za odigravanje meča. O tome će predstavnik ili trener ekipe biti blagovremeno obavešten.
10. Osiguranje
Na predstavnicima klubova, odnosno trenerima ekipa je obaveza osiguranja članova ekipa, za vreme trajanja turnira. Ogranizatori ne snose odgovornost u slučaju bolesti, nezgode ili krađe.
To znači da u ni jedan zahtev ne može biti podnet protiv organizatora, sponzora turnira, Grada Novog Sada, vlasnika objekata koji se koriste za vreme turnira u pogledu nadoknade štete ili povrede učesnika.
Svaki učesnik mora da bude siguran da je fizički potpuno sposoban da učestvuje u takmičenju bez medicinskih ograničenja.
11. Odgovornost
Organizatori ne snose odgovornost u slučaju bolesti ili eventualne povrede učesnika. Organizatori će organizovati dežurne lekare i drugo medicinsko osoblje tokom trajanja takmičenja i prevoz do bolnice u slučaju potrebe. U slučaju da povređeni nije osiguran ili da njegova / njena matična zemlja nema odgovarajući ugovor sa Srbijom u pogledu medicinske brige, svi troškovi medicinske intervencije padaju na teret učesnika.
Svaki takmičar se prijavom na turnir izjašnjava da je u pogledu fizičkog stanja sposoban da učestvuje u takmičenju i da nema medicinskih problema koji mogu objektivno da utiču na učešće takmičara.
Organizatori ne snose odgovornost u slučaju krađe ili gubitka imovine učesnika.
12. Završna napomena
Organizatori smatraju da su svi učesnici i vođe timova upoznati sa svim članovima ovih propozicija.
