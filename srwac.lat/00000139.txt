Izbeljivanje zuba 
Izgled zuba nakon izbeljivanja 
Izbeljivanje zuba je procedura u kojoj se uklanjaju razne diskoloracije sa površine zuba, a sama boja zuba postaje belja. Samo izbeljivanje spada u najpopularnije procedure u stomatologiji i može značajno da poboljša izgled. Američka dentalna asocijacija je objavila svoj stav koji kaže: " Beljene zuba indikovano od strane stomatologa koje se vrši u kućnim uslovima, preparatima renomiranih proizvođača, a pod stalnim nadzorom stručnog lica u relativno kratkom vremenskom trajanju, apsolutno je siguran i efikasan način izbeljivanja zuba. 
Tehnika beljenja zuba u ordinaciji laserom (In office bleaching) 
Izbeljivanje zuba laserom u ordinaciji 
Ova tehnika podrazumeva aplikaciju gela za izbeljivanje na zube u ordinaciji pri cemu se koriste izbeljivaci visoke koncentracije u strogo kontrolisanim uslovima, sa zaštitom mekih tkiva i aktivacijom gela laserskim zrakom. Procedura je kratkotrajna 
Tehnika kontrolisanog kućnog izbeljivanja zuba (home bleaching) 
Tehnika kućnog izbeljivanja zuba 
Ovo je procedura pri kojoj se pacijentu u ordinaciji nakon uzimanja otisaka vilica izrađuju udlage (tray-evi) za zube, koji služe kao nosači gela za izbeljivanje u kućnim uslovima. Ova procedura je veoma bezbedna i jednostavna jer se koriste gelovi za izbeljivanje slabije koncentracije renomiranih svetskih proizvođaca (Dentsply, Vivadent, Ultradent), koji ne oštećuju meka tkiva. Pacijent nakon kratkotrajne obuke u ordinaciji veoma lako sam izbeljuje svoje zube, noseći aplikacioni tray napunjen gelom tokom noći ili dana dolazeći na povremene kontrole kod stomatologa. Iako je ova tehnika relativno jednostavna i jeftinija od laserskog izbeljivanja rezultati nastupaju postepeno a za vreme izbeljivanja neophodna je apstinencija od pušenja i konzumiranja prebojenih materija (kafa, caj, kola, crno vino itd.). 
VAŽNO - BELJENJE ZUBA NE OŠTEĆUJE ZUBNU STRUKTURU 
Pribor za izbeljivanje zuba 
Kao neželjene pojave prilkom beljenja zuba treba navesti prolaznu osetljivost zuba na hladnoću koja se javlja kod 50 % pacijenata. U tim slučajevima se savetuje pacijentu smanjenje ucestalosti nošenja aplikacionog tray-a (umesto svaku svaku drugu noć), smanjenje koncentracije gela za izbeljivanje i tretiranje zuba preparatima koji smanjuju osetljivost zuba. Ova pojava je uvek prolaznog karaktera. 
Nakon izbeljivanja i stabilizacije boje zuba (nakon najmanje dve nedelje) treba zameniti sve vidljive plombe jer njihova boja više ne odgovara boji izbeljenih zuba. 
Avitalni zubi tzv. " mrtvi zubi ", su oni kojima je izvađen živac iz kanala korena. Vremenom takvi zubi menjaju boju i postaju primetno tamniji od okolnih " živih " zuba. Procedura izbeljivanja ovih zuba traje tokom više dana i u najvećem broju slučajeva moguće je povratiti zubu staru boju i stari sjaj. 
