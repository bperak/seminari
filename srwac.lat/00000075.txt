Engleski jezik je već godinama lingua franca u većem delu sveta. Poznavanje engleskog jezika se više ne smatra dodatnim znanjem, kojim se služe pojedinci u posebnim okolnostima, već je on uveliko deo osnovnog obrazovanja svih ljudi. On je gotovo sveprisutan - od muzike i televizije, preko poslovanja velikog broja firmi i kompanija, pa do savremenog srpskog koji je prožet anglicizmima preuzetim iz popularne kulture. Danas nije više dovoljno vladati osnovama jezika i gramatike, već se on mora svrsishodno i ciljano upotrebljavati da bi se ispunile komunikacijske potrebe koje svi imamo. A sa razvojem društva, ove potrebe su sve veće i složenije.
Upravo sa ovim u vidu, stručni predavači Edon Learn-a su osmislili programe koji su ukorenjeni u modernim pristupima učenja jezika, zatim u neformalnom radioničarskom radu koji obuhvata principe celokupnog i celoživotnog učenja i razvoja, kao i ciljanom učenju koje sagledava potrebe pojedinca i grupe. Pomoću svih ovih elemenata stvaraju se i oblikuju programi namenjeni krajnjim korisnicima - polaznicima jezičkih kurseva.
Edon Learn i Education Association vam nude:
- Individualne i grupne časove engleskog jezika, od opšteg i poslovnog engleskog, do jezičkih oblasti i situacija određenih vašim potrebama i željama
Standardniji vid učenja engleskog propisuje pohađanje nastave na kojoj se radi na svim jezičkim veštinama (čitanje, pisanje, slušanje i pričanje) smeštenih u određenom kontekstu koji može da varira od opšteg do usko stručnog. Nastava se odvija jedan na jedan ili u grupama do 8 polaznika koji su okupljeni zajedničkim ciljem - da savladaju gradivo i uspešno ga koriste u praktičnim primerima koji ih pripremaju za stvarne situacije. Radi se na razvoju svih jezičkih veština podjednako i svi polaznici ravnomerno učestvuju.
- Pripreme za međunarodne ispite FCE, CAE, CPE, TOEFL, IELTS
Studiranje ili zaposlenje u inostranstvu gotovo je nemoguće naći bez barem jednog od ovih međunarodno priznatih sertifikata. Na ovim časovima se prelazi neophodno gradivo za ispit, koje je propisano od strane centara koji izdaju sertifikate i sastavljaju testove. Nakon prelaska programa sledi priprema za sam ispit i obnavljanje pređene materije kako bi polaznici bili kompletno spremni za ispit koji ih čeka.
- Radionice na engleskom jeziku koje se bave temama pisanja CV-a, motivacionog pisma, predstavljanja poslodavcu, držanja i pripreme prezentacija i mnogih drugih.
Neformalno obrazovanje predstavlja dodatak formalnom obrazovanju u obliku škola i fakulteta, ali se ono bavi savremenim veštinama poput komunikacije, asertivnosti, timskog rada i drugih.
Postoje brojni treninzi koji pokrivaju ove teme, ali ono što izdvaja programe Edon Learn-a je što su celokupno izvedeni na engleskom jeziku, čime ne samo da rade na veštinama polaznika, već ih i spremaju za njihovu praktičnu primenu na engleskom jeziku.
- Usluge prevođenja i lektorisanja
Prevođenje sa i na engleski jezik, kao i lektura tekstova napisanih na engleskom i srpskom jeziku, predstavlja još jedan oblik međujezičke komunikacije i kulturološke razmene. Bilo da je u pitanju pravni ugovor ili književno delo, prevod predstavlja prenos jednog broja kulturoloških termina i vrednosti jednog jezika, na ekvivalente tih termina u drugom jeziku, i iziskuje podrobno poznavanje i izvornog i ciljnog jezika i kulture. Prevodilački tim iza ove sekcije je stručan da sagleda sve aspekte ove razmene i primeni ih na dati zadatak.
Za sve informacije i usluge, možete se obratiti na telefon 064 / 328 - 5455 ili poslati mejl na ea.mail.ns@gmail.com i predstaviti nam vaše potrebe i želje, kako bismo vam mogli izaći u susret da prevaziđete vase jezičke nedoumice i probleme.
