Archive for the ' teorija praksa ' Category
U proteklih mesec dana jedno predavanje sam održao dva puta pred studentima. Slušali su me niški studenti organizovani u Studentski Inovacioni Centar Elektronskog Fakulteta (SICEF) i studenti beogradskog FON-a u okviru projekta Blogeri studentima.
Meni je potpuno super da se družim sa mladim ljudima i puno im hvala na ovim pozivima. Sem toga na ovakvim predavanjima, ako nisam sam, uvek nešto naučim. Sem mene u Nišu su govorili i Ivan Minić, Ivan Rečević i Vita Jevremović. Rečević i Nikola Sologub bili su moji gosti na FON-u. Evo slajdova sa FON-a.
Slika je ukradena odavde. Pogledajte i druge odlične karikature na ovom blogu.
Pošto sam vas svakako šokantnom, pretpostavljam za većinu posetilaca bloga, tvrdnjom privukao da čitate ovaj tekst krećem odmah da je obrazlažem kroz negiranje uobičajenih predrasuda vezanih za konsultante i njihov posao način rada.
Konsultant mora da bude izuzetno obrazovan / načitan / titulisan
U stvari ne. Jeste li ikada videli uredbu / pravilo / preporuku da neko ko se bavi konsultantskim poslom posao obavlja na konsultantski način mora da ima master ili doktorat ili MBA studije? Stepen obrazovanja je potpuno nebitan.
Za konsultantski rad neophodni su sertifikati ili neka posebna dozvola
Naravno da ne. Ako posao radite kao konsultant ne postoji nešto kao pravosudni ispit, licenca Inženjerske komore.. čak ni sanitarna knjižica (obavezna za osobe koje rade sa hranom). Da, postoji Udruženje poslovnih konsultanata Srbije (i sam sam njegov član) i da, postoji mogućnost CMC (certified management consultant) sertifikacije ali niko ne može da vam zabrani da se izjašnjavate kao konsultant ukoliko niste član Udruženja i ako se niste sertifikovali (nadam se da ću uhvatiti vremena da obavim ovaj zahtevan posao na jesen).
Konsultant je zanimanje
Ovo je predrasuda svih predrasuda. Ne postoji zanimanje koje se zove konsultant. Možete da budete konsultant za neku oblast, nejčešće u stvari za usko stručni deo neke oblasti. Ne dakle samo konsultant ili mašinski konsultant (paralela sa inženjer ili tehničar) nego na primer konsultant za proračun čega već.
Pa šta je onda konsultant kog đavola?
Opis načina na koji obavljate svoj posao. Kao savetnik.
Ako ste konsultant vi niste iznajmljena radna snaga, radnik po ugovoru, privremeni menadžment... Niste tu da uradite posao koji neko ne zna, ne može ili nema vremena da uradi. Vi ste neka vrsta katalizatora (supstanca koja podstiče hemijske reakcije ali ne učestvuje aktivno u njima). Tako mi je najlakše da objasnim šta su nas učili na pripremama za polaganje za CMC sertifikate. Ovo polaganje se sastoji u time da na konkretnom primeru iz svoje prakse projekta u kome ste bili konsultant, plus sa nekoliko referenci klijenata, dokažete da su vam jasni principi konsultantskog načina obavljanja posla. Sam predmet rada nije bitan, obično se i ne prikazuje do detalja. Bitan je princip.
Ukratko vi sa svojim znanjem i iskustvom pomažete firmama da brže pređu neke stepenice do rešenja zadatka koji je pred njima, da uspešnije urade poslove, da usvoje nova znanja dok vi radite sa njima kao savetnik i supervizor ali ne radite umesto njih. Konsultant je samo forma obavljanja posla, reč koja opisuje šta poslodavac može od vas da očekuje, kakav vid angažovanja. Kakve rezultate očekuje je stvar vašeg i njegovog dogovora i zavis najviše od oblasti konslatinga kojom se bavite.
Prema tome ni oblast vašeg poslovanja, ni stručna sprema, ni iskustvo, ni reference, ni ništa i niko ne može da vas spreči da kažete Hej ja sam konsultant (mada bi bilo ispravnije da kažete Radim na konsultantski način). Niko vas ne sprečava u tome. Hoćete li zaista raditi tako, u smislu da ćete imati poslove i klijente i da ćete na kraju krajeva živeti od toga? O tome odlučuje tržište a ne vi (mi). Srećno nam bilo
Da, definitvno. Konačno se neko osmelio da to kaže Džabe nam bilo i znanje i iskustvo i silni primeri iz sveta i ono što smo uradili kod nas ako nemamo vaspitanje (a ono se mahom iz kuće nosi) blatimo i sebe i onoga kod koga / za koga radimo i struku u celini.
Prof. Don Staks, sa Univerziteta u Majamiju održao je u subotu, 14. predavanje na temu Naftna kriza u Meksičkom zalivu sa aspekta krizne komunikacije na Fakultetu organizacionih nauka u Beogradu. Zakasnio sam oko pola sta jer je trebalo popričati sa prijateljem o projektu još jednog online magazina koji će uskoro ugledati virtuleno svetlo dana pa sam možda nešto kapitalno propustio ali gledajući DonStaks ne bi rekao.
Nije se moglo čuti ništa spektakularno novo ali je dobro s vremena na vreme se podsetiti da se planovi, a Srba dodade da je dobro pripremiti i osnove za dokumente i druge operativne stvari (ažurne spiskove, kontakte, itd), krizne komunikacije pripremaju ranije a da je osnova kriznog menadžmenta u oblasti komunikacije uspostavljen sistem merenja nastale štete. Lepo, posebno ukoliko je neko i spreman to da plati. U velikom svetu možda. Nama uvek ostaje Kako ćemo lako ćemo i Neće valjda pristup.
Od konkretnog primera ponašanja tokom izlivanja nafte u Zalivu ne čusmo ništa. Nevidesmo nikakav grafikon, ni jedan slajd sa fotografijama objava, blogovima, twittovima, ništa. Opet kažem možda je sve to bilo u prvih pola sata koje sam propustio pa se, ako je tako bilo, iskreno izvinjavam i uvaženom profesoru i čitaocima bloga. Al mi se nešto ne čini.
Bilo kako bilo meni su u uvetu ostale dve stvari.
Prva se tiče kriznog PR-a generalno a radi se isticanju potrebe da se planovi krizne komunikacije konstatno pretresaju a postupci i aktivnosti uvežbavaju. Predavač je dao lepu paralelu sa vojskom. Onom pravom, a ne civilnom, vojskom kada biste do beskonačnosti uvežbavali neke stvari, dok vam ne pređu u rutinu i ne postanu automatske radnje da bi u trenutku kada zapuca mogli da ih ponovite po automatizmu, bez nepotrebnog razmišljanja. Kao primer poslužila je scena iz filma Forrest Gump koju možete da pogledate dole.
Druga zanimljiva opaska ticala se korišćenja društvenih medija (posebno blogova i Twittera) od strane zaposlenih tokom krize. Po rečima našeg večerašnjeg gosta zaposlene treba ohrabrivati da ih koriste ali im i jasno staviti do znanja kakva su pravila korporativne komunikacije na njima. Svi ih imamo usvojena i jasno komunicirana zaposlenima zar ne?
