Besplatne akcije 
Banka Poštanska štedionica, a. d., obaveštava sve građane - vlasnike besplatnih akcija da se rok, u kome građani vlasnici besplatnih akcija mogu ispostavljati naloge na šalterima pošta bez naplate troškova, produžava do 31.12.2014. godine, saglasno Uredbi o izmenama Uredbe o postupku i načinu na koji zakoniti imalac akcija Akcionarskog fonda daje nalog brokeru za prvu prodaju akcija (" Službeni glasnik RS " broj 124 / 2012). 
PRODAJA BESPLATNIH AKCIJA NA ŠALTERIMA POŠTA 
Potrebna dokumentacija 
Dokument koji građanin treba da ima kod sebe je važeća lična karta. 
Ukoliko građanin prodaje akcije u ime druge osobe, potrebno je da ponese svoju važeću ličnu kartu i njenu fotokopiju, ličnu kartu osobe za koju obavlja prodaju i njenu fotokopiju, kao i dva primerka Specijalnog punomoćja (original ili overena kopija) overena u sudu, od kojih jedan primerak sa fotokopijama ličnih karata predaje na šalteru pošte, a drugi primerak zadržava za naredno ispostavljanje naloga. 
Ukoliko je građanin staratelj ili ima produženo roditeljsko pravo, potrebno je da ponese svoju važeću ličnu kartu i njenu fotokopiju, ličnu kartu vlasnika besplatnih akcija i njenu fotokopiju, dva primerka (original ili overena kopija) pravosnažnog rešenja nadležnog organa (Centar za socijalni rad ili sud), kao i dva primerka Uverenja o životu vlasnika besplatnih akcija koje izdaje matičar, od kojih po jedan primerak rešenja nadležnog organa i Uverenja o životu sa fotokopijama ličnih karata predaje na šalteru pošte, a druge primerke zadržava za naredno ispostavljanje naloga. 
Procedura ispostavljanja naloga 
Građanin odlazi u poštu sa potrebnom dokumentacijom. 
Službenik pošte, na osnovu priložene dokumentacije, proverava stanje akcija građanina i štampa Ugovor u dva primerka koje daje na potpis građaninu (jedan primerak zadržava službenik pošte, a drugi primerak građanin). 
Za ispostavljanje naloga za prodaju građanin odgovara na pitanja: 
Koje akcije želi da proda (NIS ili Aerodrom)? 
Koliko akcija želi da proda? 
Koja je minimalna cena ispod koje ne želi da njegove akcije budu prodate? 
Da li mu je račun u banci na koji je uplaćena novčana naknada od besplatnih akcija i dalje aktivan? Ukoliko nije, građanin službeniku pošte prilaže karticu svog aktivnog računa (uplata se ne može izvršiti na račun po kome je građanin ovlašćeno lice). 
Službenik pošte štampa Nalog u dva primerka i daje građaninu na potpis (jedan primerak zadržava službenik pošte, a drugi primerak zadržava građanin). 
Ličnim odlaskom u poštu u kojoj je i izdao Nalog za prodaju svojih besplatnih akcija. 
Provera da li je Nalog realizovan vrši se narednog radnog dana od dana ispostavljanja Naloga u pošti, i to posle 16:30 časova, a novčana sredstva građanima čiji su nalozi realizovani uplaćuju se na račun najranije tri radna dana od dana realizacije Naloga (a ne od dana ispostavljanja Naloga). 
Jedinstveni broj Naloga je broj sa Potvrde o prijemu Naloga za prvu prodaju besplatnih akcija. 
Raspolaganje novčanim sredstvima 
Novčana sredstva od prodaje besplatnih akcija uplaćuju se na račun koji je građanin naveo u Nalogu za prvu prodaju besplatnih akcija. 
Ukoliko su akcije prodate, a iz bilo kog razloga novčana sredstva nisu uplaćena banci čiji je račun naveden u Nalogu za prvu prodaju besplatnih akcija, građanin novčanim sredstvima od prodatih akcija može raspolagati u svim ekspoziturama Banke Poštanska štedionica (a ne i u poštama). 
Dodatne informacije 
U svim poštama koje primaju naloge za prodaju besplatnih akcija, do 16 časova, biće istaknuta informacija o ostvarenoj ceni besplatnih akcija na zatvaranju tog trgovačkog dana, što će pomoći građaninu prilikom ispostavljanja naloga i određivanja minimalne cene po kojoj želi da proda svoje akcije. Objavljena cena akcije na zatvaranju tog trgovačkog dana predstavlja početnu cenu akcije za naredni trgovački dan. 
Na šalterima pošta obavlja se isključivo prodaja besplatnih akcija, dok se kupovina može ostvariti samo posredstvom brokera. 
Potrebna dokumentacija za promenu podataka 
Promena podatataka vlasnika besplatnih akcija 
JMBG - Za promenu JMBG-a Banci se dostavlja: 
Zahtev za promenu podataka (preuzima se na šalteru Banke) 
Rešenje (ili potvrda koja se poziva na rešenje), odnosno uverenje MUP-a o promeni JMBG-a, a koje sadrži podatke o starom-pogrešnom i novom ispravnom JMBG-u 
Kopija važeće lične karte sa ispravnim JMBG-om (original na uvid) 
Prezime / ime - Za promenu prezimena / imena Banci se dostavlja: 
Kopija izvoda iz matične knjige venčanih, odnosno rešenje opštinskog organa uprave o promeni imena / prezimena 
Kopija važeće lične karte u kojoj je upisano novo prezime / ime (original na uvid) 
Adresa - Za promenu adrese Banci se dostavlja: 
Dokaz o izvršenoj uplati naknade 
Ukoliko naslednik nema otvoren vlasnički račun finansijskih instrumenata na koji se vrši prenos nasleđenih besplatnih akcija, isti će mu biti otvoren u Banci (račun se otvara bez naknade, klijent prilaže kopiju važeće lične karte). 
Prenos akcija po osnovu poklona 
Za realizaciju prenosa akcija po osnovu ugovora o poklonu Banci se dostavlja: 
Sudski overen ugovor o poklonu (ugovor mora sadržati idetifikacione podatke poklonodavca i poklonoprimca, ISIN broj i količinu akcija koje se poklanjaju) - original ili overena kopija 
Pitanja i odgovori 
Prodaja besplatnih akcija na šalterima pošta 
1. Da li Pošta i / ili Banka vrše otkup besplatnih akcija? Banka i Pošta ne vrše otkup besplatnih akcija već samo posreduju u prodaji na način da ispostavljene naloge za prodaju prosleđuju Berzi gde se vrši kupoprodaja akcija. 
2. Da li ću izgubiti pravo na akcije ako ih ne prodam do 31.12.2014. godine? Ne, ali prodaja posle 31.12.2014. godine neće biti besplatna, odnosno klijent će samostalno snositi troškove provizija brokera, Berze, Centralnog registra i banke. 
3. Da li ima bilo kakvih troškova u vezi sa prodajom akcija? Ne, sem ukoliko građanin odluči da proveri da li mu je nalog realizovan slanjem SMS-a. 
4. Kome da se obratim ako hoću da prodam svoje akcije? Potrebno je da se na šalteru pošte obratite licu ovlašćenom za prijem naloga za prvu prodaju besplatnih akcija. 
5. Da li se za ispostavljanje naloga za prodaju prilaže potvrda o posedovanju akcija? Nije neophodno. 
6. Mogu li da ispostavim nalog, a da kasnije zaključim ugovor? Ne, zaključivanje ugovora je preduslov da bi se nalog ispostavio. Ugovor se zaključuje samo jednom i to neposredno pre ispostavljanja prvog naloga za prodaju. 
7. Koju cenu da navedem u nalogu za prodaju? Klijent sam donosi odluku o ceni koju navodi u nalogu za prodaju. Šalterski radnici ni na koji način ne smeju sugerisati cenu ili količinu prilikom ispostavljanja naloga. 
8. Šta ako mi cena ne odgovara? Prilikom ispostavljanja naloga za prodaju klijent navodi minimalnu cenu po kojoj bi prodao akcije, odnosno akcije se ne mogu realizovati po ceni koja je niža od cene navedene u nalogu. Klijent može ispostaviti nalog po ceni za koju smatra da mu je odgovarajuća bez obzira što navedena cena nije približna trenutnoj, odnosno može pratiti kretanje cena i nalog ispostaviti kada cena bude približna onoj koju klijent namerava da navede. 
9. Kako da znam da su moje akcije prodate po ceni koju sam naveo? Forma naloga je takva da se akcije ne mogu prodati ispod cene koja je navedena u nalogu, znači ukoliko su prodate, to je onda minimalno po ceni koja je navedena. 
10. Ako mi cena akcije odgovara danas, da li mogu taj dan da dam nalog za prodaju ili to moram učiniti ranije? Koliko ranije? Svi nalozi ispostavljeni do 9:30 h na šalterima pošte biće istog dana uneti na Berzu, a nalozi ispostavljeni nakon 9:30 h, unose se na Berzu narednog radnog dana. 
11. Da li mogu da prodam samo deo akcija? Naravno, i svaka sledeća prodaja besplatno stečenih akcija koja se obavi na Berzi do 31.12.2014. godine je oslobođena plaćanja poreza i drugih transakcionih troškova. 
12. Da li mogu da dam nalog za prodaju pa da se predomislim? Da, nalog za prodaju može se opozvati na šalteru pošte ispostavljanjem naloga za opoziv pod uslovom da nalog za prodaju nije realizovan na Berzi. 
13. Da li se cena akcija menja i u zavisnosti od čega? Cena akcija menja se u zavisnosti od kretanja ponude i tražnje na tržištu Berze. 
14. Da li davanje naloga za prodaju znači da su mi akcije prodate? Samo ispostavljanje naloga ne znači isti i realizovan, odnosno Banka je u obavezi da naloge primljene na šalterima pošta iznese na Berzu gde se vrši uparivanje kupovnih i prodajnih naloga. Ukoliko u tom trenutku na Berzi ne postoje kupovni nalozi, prodajni nalozi ispostavljeni na šalterima pošta neće se realizovati. 
15. Kad ispostavim nalog za prodaju, za koliko dana mi se uplaćuje novac na računu? Uplata novca zavisi od trenutka realizacije naloga (uplata se vrši tri radna dana od dana realizacije), a ne od dana ispostavljanja naloga na šalteru pošte. 
16. Gde se vrši uplata novca od prodatih akcija? Uplata se vrši na novčani račun koji ste dali prilikom prijavljivanja za besplatne akcije, ili prilikom ispostavljanja naloga za prodaju, kada će lice u pošti ovlašćeno za prijem naloga za prvu prodaju besplatnih akcija uneti podatak o novom računu. 
17. Da li novac mogu da podignem u bilo kojoj pošti? Novac od prodaje besplatnih akcija sa novčanog računa u Banci može se podići u bilo kojoj pošti uz prilaganje lične karte na uvid. Ukoliko je uplata izvršena na novčani račun koji nije dodeljen prilikom prijavljivanja za besplatne akcije, uz ličnu kartu prilaže se i kartica novčanog računa. 
18. Moram li odmah da podignem novac od prodatih akcija i imam li troškove ako ih odmah ne podignem? Nema vremenskog roka za podizanje novca od prodatih akcija koji je uplaćen na novčani račun u Banci s tim što se na sredstva koja se nalaze na ovom računu ne plaća kamata. Novčani računi dodeljeni prilikom prijavljivanja za besplatne akcije nemaju troškove održavanja, otvaranja ili zatvaranja. 
19. Imaju li novčani računi ovlašćena lica? Novčani računi za besplatne akcije, dodeljeni prilikom prijavljivanja za besplatne akcije, nemaju ovlašćena lica. U Banci se može otvoriti namenski novčani račun za akcije (koji se koristi kako za besplatne tako i za sve druge akcije) koji ima opciju davanje ovlašćenja. 
20. Zagubio sam karticu, odnosno zaboravio sam broj novčanog računa? Ukoliko je promenjen novčani račun koji je naveden prilikom prijavljivanja za besplatne akcije, klijent je obavezan da priloži karticu novog novčanog računa ili da pokaže ugovor iz banke jer sve banke ne izdaju kartice. 
21. Da li nakon 90 dana kada istekne nalog moram ponovo da ispostavljam nalog ili se on automatski produžava? Ukoliko se nalog za prodaju ne realizuje u roku od 90 dana od dana ispostavljanja, klijent je dužan da ispostavi novi nalog za prodaju. Banka i Pošta ne obaveštavaju klijente da im je nalog za prodaju istekao. 
22. Da li mogu jednom u jednoj, a drugi put u drugoj pošti da dajem naloge? Naravno, pod pretpostavkom da na Vašem vlasničkom računu u Centralnom registru imate raspoložive besplatne akcije. 
23. Roditelji mi rade u inostranstvu, mogu li za njih da ispostavim nalog? Nalozi za besplatne akcije ispostavljaju se lično, odnosno preko punomoćnika uz prilaganje specijalnog sudskog punomoćja za ove namene (obrazac Specijalnog punomoćja može se preuzeti na šalterima Banke i Pošte, kao i na internet adresi Banke: www.posted.co.rs koje možete preuzeti ovde). 
24. Mogu li na šalteru pošte ispostaviti nalozi za prodaju samo na osnovu Rešenja o nasleđivanju? NE, prvo se akcije moraju preknjižiti sa ostavioca na naslednika. Preknjižavanje akcija vrši se isključivo u Banci, a ne i na šalterima pošta. Spisak ekspozitura Banke i potrebne dokumentacije za preknjižavanje dostupan je na internet adresi Banke: www.posted.co.rs koje možete preuzeti ovde) 
25. Mogu li se na šalterima pošta ispostavljati nalozi za kupovinu? NE. Na šalterima pošta mogu se ispostavljati samo nalozi za prodaju besplatnih akcija. 
26. Da li ja mogu da kupim akcije od drugih lica? Da, ali ne u ovoj proceduri, već je neophodno da potpišete novi ugovor sa investicionim društvom ili ovlašćenom bankom preko koje možete dati nalog za kupovinu. 
27. Kada ću moći da prodam akcije Telekoma i Akcionarskog fonda? Akcije Telekoma i Akcionarskog fonda moći će da se prodaju po njihovom uključenju na Berzu. 
28. Da li mogu da prodam svoje akcije nezavisno od Berze nekom fizičkom ili pravnom licu koje mi da bolju ponudu? Prodaja akcija javnih društava je moguća jedino na Berzi, i to ispostavljanjem naloga preko brokera koji se realizuju na Berzi. 
29. Kada je krajnji rok za prodaju besplatnih akcija? Krajnji rok ne postoji, ali ako se pitanje odnosi na prodaju bez poreza i troškova brokerskih usluga, rok je 31.12.2014. godine. 
30. Šta ako ne želim da prodam akcije preko Izabranog brokera (Banke Poštanska štedionica, a. d., Beograd)? Ukoliko se opredelite za drugog brokera, potrebno je da se obratite Izabranom brokeru, koji će, bez naknade, izvršiti prenos besplatnih akcija na drugog brokera. U ovom slučaju sami snosite troškove brokerskih usluga, ali ste za prodaju besplatnih akcija oslobođeni plaćanja provizija Centralnog registra i Berze, ako se prodaja izvrši do 31.12.2014. godine. 
31. Šta mi je potrebno od dokumentacije i kome da se obratim u vezi sa promenom matičnih podataka (npr. promena imena, prezimena, JMBG-a, adrese,...)? Promenu podataka možete izvršiti u svim ekspoziturama Banke. Za promenu JMBG-a potrebna Vam je važeća lična karta i rešenje, odnosno uverenje MUP-a koje sadrži podatke o pogrešnom i ispravnom JMBG. Za promenu prezimena potreba Vam je važeća lična karta i izvod iz matične knjige venčanih, odnosno pravosnažno rešenje o promeni prezimena nadležnog državnog organa. Za ostale promene potrebna Vam je važeća lična karta. 
32. Nasledila sam besplatne akcije. Koja je procedura za prenos akcija i koju dokumentaciju da pripremim? Promenu vlasništva akcija po pravosnažnom naslednom rešenju možete izvršiti u svim ekspoziturama Banke, a spisak potrebne dokumentacije dostupan Vam je na internet adresi Banke: www.posted.co.rs koje možete preuzeti ovde 
33. Interesuje me gde mogu da proverim stanje na vlasničkom računu za besplatne akcije? Stanje na vlasničkom računu za besplatne akcije možete proveriti u svim ekspoziturama Banke. 
