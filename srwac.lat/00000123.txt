Posts Tagged call to action
Inovativni marketari koriste razne načine i alate kako bi došli do svojih kupaca blogovi, podcast-ovi, medijska saopštenja, Facebook, Twitter Iako većina ovih platformi mogu da rade same i ispričaju svoju priču do kraja, svi ti mediumi su veoma usko povezani međusobno i najbolje funkcionišu zajedno. Bez obzira kako koristite web sadržaj da biste došli do svojih kupaca, mesto koje spaja sve u jedno je vaš web sajt.
Svako ko je ikada pokrenuo web sajt zna, da postoje mnoge stvari o kojima treba razmišljati pre nego o samom sadržaju na istom. Dizajn, boja, navigacija i prilagođena tehnologija bitni su aspekti dobrog web sajta. Nažalost, u mnogim organizacijama uglavnom dominira briga o ovim drugim, verovatno iz razloga što je mnogo lakše fokusirati se na sam dizajn i zastupljenu tehnologiju nego na sadržaj.
Čak se i agencije daleko više brinu o tome da koriste najnovije tehnologije i načine kako da sve to ispadne što više cool i hip da u međuvremenu zaborave na najbitniji aspekt samog sajta, a to je sadržaj.
Najbolji web sajtovi primarno se fokusiraju na sadržaj kako bi privukli najrazličitije kupce, tržišta, medije i proizvode u jedan prostor gde sadržaj predstavlja ne samo kralja, već vrhunsku eminenciju. Dobar web sajt predstavlja skup svih ostalih online inicijativa grupisanih na jednom mestu (strimovi podataka sa YouTubea, Facebooka, Twittera, Flickera). Web sajt bogat pravim sadržajem daje ličnu notu Vama i Vašoj korporaciji, tako da sadržaj treba da bude zabavan ali najpre treba da informiše Vaše kupce.
Kako se poziva na akciju?
Dobar web sajt poziva na akciju sadržajem koji je dobro organizovan u pregledne celine. Kada kupac, klijent šeta po sajtu i nađe proizvod ili uslugu koja mu odgovara i eventualno želi da kupi, poruči, pita, pretplati se, takve akcije moraju da budu transparentne kako se ne bi vraćao na druge delove sajta i tražio već da poziv na akciju u svakom trenutnu bude prisutan i lako vidljiv, razumljiv.
Šta ili ko vam je potreban za kvalitetan sadržaj?
Najbolji način prilagođavanja sadržaja, je da prvenstveno razumete svoje kupce, klijente, i da im ponudite takav sadržaj koji će biti kreiran samo za njih. Oni treba da se osećaju tako da ste im pristupačni, da ste tu za njih i njihove raznolike potrebe. Dobar sadržaj pretvara pretragu u kupovinu.
Amazon Call-to-Action
www.amazon.com je dobar primer sajta sa pravilno prilagođenim sadržajem.
Široko posmatrano, postoje dva načina na koje ljudi interaktuju sa sadržajem na web sajtu. Traže specifičan sadržaj i pretražuju (surfuju). Većina organizacija optimizuju svoje sajtove za traženje konkretnih informacija ali ne podstiču na pretraživanje. Kupci ne-retko vole da im sajt otkrije i nešto što se sami nisu setili da pitaju, da ih navodi. Ljudi sa Amazona shvatili su da njihova klijentela uglavnom ima neku generalnu ideju šta bi želeli da pročitaju, kupe, poklone ali često nemaju specifičan naslov u glavi koji bi tražili. Recimo da želimo da nekome poklonimo dobru knigu iz marketinga.
Kucamo marketing u pretrazi, i Amazon nam izbacuje preko 500.000 naslova. Sada počinje pretraživanje gde Amazon postaje veoma koristan. Svaki naslov ima ocenu koju su dali drugi korisnici, što nam u startu pomaže. Takođe vidimo komentare korisnika koji su pročitali datu knjigu, kao i komentare i ocene drugih medija. Vidimo koju literaturu su kupovali ljudi koji su kupili konkretnu knjigu koja nas zanima, kao i šta naposletku kupe nakon pregleda ovakve literature. Nakon što ste izabrali odgovarajuću knjigu možete dobiti email od Amazona nekoliko meseci kasnije sa preporukom neke druge literature koja bi Vam mogla koristiti.
Sjajno, zar ne?
I za kraj
Da rezimiramo, dobro prilagođene boje, logotipi, fontovi i dizajn čine sajt privlačnim., ali ono što je najvažnije jeste sadržaj, tj. kako je taj sadržaj organizovan i kako kupce poziva na akciju. Sjajan web sadržaj poseduje informacije koje će da koriste kupcima i dodatno ih edukuju čak ako ni oni sami nisu sigurni šta je to što žele. Najefektivnije web strategije predviđaju potrebe i na taj način prilagođavaju sadržaj za svoje kupce, i pre nego što se oni sete da pitaju.
Prije nego li moja popularnost naglo skoči i prije nego što me ruska naslednica naftnih polja odvede negdje u tople krajeve da se volimo do kraja života, i za sva vremena se odreknem interneta i kompjutera, moram sa vama da podijelim neke tajne.
Tehnički gledajući, to i nisu tajne, nego zapažanja na dovoljno velikom uzorku, u situaciji koja će biti objašnjena ispod.
Trenutno, najbolji način za privlačenje saobraćaja, lajkera, pratilaca, sledbenika ili korisnika su pokloni. Čim se osjeti potencijalna vrijednost, imamo i korisnike. Naravno, tu su i prize hunteri, ali o njima ću da pišem sledeći put.
Recimo da imate nagradno takmičenje sa nekim fondom nagrada. Imam bolju ideju, uzećemo realnu situaciju koja se upravo dešava, samo vam neću otkriti ime klijenta, al to vam nije ni bitno.
U opticaju imamo 699 adresa. Dobijene su legalnim putem, preko Facebook nagradnog takmičenja. Korisnicima je jasno naglašeno, vidljivo i čitko, da je potreban mejl za informacije o tom i narednim nagradnim takmičenjima.
Po defaultu u formularu je mejl adresa sa Facebooka, ali je korisnik mogao da stavi neku drugu, ako tu ne provjerava.
Posle jednog dana statistika je sledeća:
Statistika newsletter kampanje
Šta nam kažu podaci.
Ako imate mejl, koji ima catchy subject (odbacujemo mogućnosti da ga neko odmah izbriše), od respektabilne je kompanije (odbacujemo mogućnost da ljudi pomisle da je prevara), šaljete ga preko provjerenih servisa (odbacujemo mogućnost da završi u spam folderu), posle jednog dana mejl će da pogleda peti deo vaše mejl liste, a svaki četvrti korisnik od tih koji otvore mejl će da klikne na call to action dugme.
Mejlove je najbolje da šaljete ujutru, u 7 h jer povećavate vjerovatnoću da će informacija da bude pročitana baš tog dana. Razlog je prost. Prosječan korisnik provjerava mejl jednom dnevno, a nekad i jednom u nekoliko dana.
Kada planirate bilo kakvu akciju, newsletter mora da se pošalje minimalno tri dana ranije. Treba imati u vidu i da je za dizajn potreban minimalno jedan dan, i za programiranje još jedan.
Da ne gojimo prase pred Božić, ako želite da usrećite korisnike novogodišnjom čestitkom, ovo je pravo vrijeme da krenete u akciju.
