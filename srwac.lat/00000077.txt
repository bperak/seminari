Zlatni saveti [ 5 / 8 ] 
Ako vam je potrebno nekoliko kapi limuna ne morate zbog toga seći ceo limun. Jednostavno, u kori limuna napravite mali otvor i iscedite limuna koliko vam treba. Kako limun ostaje ceo, možete ga upotrebiti i posle nekoliko nedelja. 
Glavica luka oksidira u dodiru sa vazduhom i postaje otrovna. Ne cuvajte je za neko iduće jelo. 
Želatin za kolače pre upotrebe treba držati u hladnoj vodi oko 15 minuta, a onda ga staviti na vatru da se otopi. 
Malo je poznato da je svako meso koje nameravate da pržite daleko ukusnije i mekše ako ga prethodno neko vreme držite u mleku. 
Ako ste u prilici da presolite jelo, naročito kada je u pitanju sos, ukus možete da spasite ako u presoljeno jelo dodate kocku šećera. 
Ako imate smrznutu ribu, pre upotrebe, ostavite je nekoliko sati u hladnoj, posoljenoj vodi. 
Ako sami mesite rezance, na svako jaje koje ste stavili u testo sipajte po pola ljuske mlake vode. Rezanci će biti odlicni i nece se lomiti. 
Kalup za tortu najlakše ćete oprati ako ga odmah, dok je još topao, istrljate novinskim papirom i uklonite sve ostatke testa. Zatim ga operete na uobicajen nacin. 
Sos od paradajza koji pripremate za prelivanje špageta biće ukusniji ako mu dodate času kisele pavlake. 
Pasulj i kupus biće ne samo aromatičniji i ukusniji, već će i manje izazivati nadimanja i gasove kod osetljivih, ako se kuvaju s dva lista lovora. 
Voćna salata biće ukusnija i aromatičnija ako u nju stavite kašiku-dve ruma ili vinjaka. Isto tako, bolje je da je ne zasladjujete sećerom, već sirupom od malina ili višanja, vec po ukusu. 
Posno meso je mnogo ukusnije ako se špikuje sa slaninom, to jest ako se na više mesta naprave na mesu mali prorezi vrhom oštrog noža, pa u sve otvore ubaci tanki komadići slanine. Špikovanje će biti mnogo lakše ako se slanina iseče u komadiće i zamrzne. 
