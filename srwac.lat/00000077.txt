Snežana Ristanović, diplomirani ekonomista, počela je svoj rad u osiguranju 1993. godine u Kolubara Osiguranju. Od 1996. do 2002. u Kolos Osiguranju, na poziciji izvršnog direktora za pribavu osiguranja, postigla izuzetne poslovne rezultate. Tokom 2002. godine prelazi u Dunav TBI a. d. i učestvuje u osnivanju prvog osiguravajućeg društva za penzijsko osiguranje u Srbiji. Od 2002. godine aktivno je uključena u proces reformisanja penzijskog sistema u Srbiji, pre svega u domenu uspostavljanja i razvoja dobrovoljnog penzijskog osiguranja / III stuba. Njen najveći doprinos se ogleda u pozitivnom fiskalnom tretmanu dopunskih penzijskih doprinosa u našoj zakonskoj regulativi. Vodila je proces osnivanja DZU Raiffeisen Future i već pet godina uspešno vodi tim društva. Aktivno je učestvovala u izmeni i unapređenju zakonske regulative. 
Gordana Popović, diplomirani ekonomista, je započela svoju karijeru u poslovnom sistemu Grmeč na poziciji zamenika šefa računovodstva, gde je radila od 1994. do 2000. godine. Naredne tri godine Gordana je radila u Delta osiguranju kao direktor odeljenja finansija, da bi zatim na istoj poziciji radila u Dunav-TBI gde je bila jedan od pokretača uspeha te kompanije na tržištu dobrovoljnog penzijskog osiguranja. Uporedo sa uspostavljanjem DZU Raiffen Future aktivno je učestvovala i u uspostavljanju DZU Raiffeisen Invest-a i dala veliki doprinos uspostavljanju i razvoju back office poslova u obe kompanije. Veliku ulogu je imala u uspostavljanju IT u oba društva i razvoja sistema: interne kontrole, upravljanja rizicima u poslovanju kao i primene međunarodnih računovodstvenih standarda. Aktivno je učestvovala u izmeni regulative i za penzijske i investicione fondove. 
Sunčica Pribišević - portfolio menadžer Fonda 
Sunčica Pribišević, diplomirani ekonomista. Od 2001. godine zasniva radni odnos u BDD Energo Broker a. d. iz Beograda. U 2001. godini stekla je zvanje brokera i od tada do 2006. godine radila je u Odeljenju za brokerske poslove kao ovlašćeni broker a od 2006. godine samostalno je obavljala poslove dilera, odnosno poslove praćenja i analize trgovanja kao i investiranja slobodnih sredstava društva. Istovremeno, samostalno je obavlja poslove iz delokruga korporativnog agenta do 2007. godine. Nakon dobijanja licence portfolio menadžera 2007. godine priključuje se timu DZU Raiffeisen Future. Uspešno upravljajući imovinom fonda doprinela je izuzetnim postignutim rezultatima Raiffeisen Future dobrovoljnog penzijskog fonda koji se pre svega ogledaju u ostvarenim prinosima. Sunčica Pribišević je takođe dala veliki doprinos u domenu upravljanja sredstvima fonda kao i u izmeni zakonske regulative iz oblasti dobrovoljnih penzijskih fondova. 
