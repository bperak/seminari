Trudnoća
Primetila sam da mi se u trudnoći promenio kvalitet kose, da li je to normalna pojava?
Trudnoća je period kada čitavo telo trpi određene promene, a naravno i kosa. Hormoni su glavni razlog zašto dolazi do promena kvaliteta i izgleda kose i na to se ne može uticati.
Kod svake žene je drugačija situacija, neke se žale da im kosa nikada nije više opadala, da ne mogu da nameste frizuru kako žele, dok drugima nikad nije bila lepša, jača, sjajnija. Takođe, možda ćete primetiti da vam je kosa masnija, ili da je postala ravna / talasasta, ali sve je to normalna pojava i nema razloga za brigu.
Da li su prenatalni vitamini korisni za kosu? Prenatalne vitamine naravno treba uzimati uz konsultaciju sa lekarom, koji će vam reći koji su najbolji za vas i vašu bebu. Dodatni vitamini i minerali štite kosu od oštećanja, a ukoliko vam kosa mnogo opada konsultujte sa sa lekarom oko uzimanja kompleksa B vitamina.
Koji šampon i balzam za kosu da koristim tokom trudnoće? Najbolje je da koristite blaže šampone, a izbegavajte jake šampone i balzame za kosu. Upotreba balzama i maski veoma je važna u ovom periodu jer se kosa lakše oštećuje.
Prirodne maske za kosu možete napraviti kod kuće, od sezonskog voća i povrća, dinja, banane, prirodna ulja (maslinovo, bademovo, ulje jojobe) i med neka budu osnova, a uvek možete dodati još neku namirnicu po želji.
Da li smem da farbam kosu tokom trudnoće? Sa farbanjem sačekajte do drugog trimestra kada je manja mogućnost da beba ima bilo kakve posledice Nema dokaza da farbanje kose štetno utiče na trudnoću ili bebu, međutim ako ste ipak zabrinuti sačekajte da uđete u drugi trimestar trudnoće kada je manja verovatnoća da može da dođe do bilo kakvih posledica po bebu.
Izbegavajte upotrebu blanša, jakih hidrogena i svih agresivnih sredstava, zbog kojih vam može biti muka. Takođe i sa izvlačenjem pramenova treba sačekati, zbog jakih hemikalija, ili recite frizeru da pramenove izvlači na 1 cm od korena kose.
Da biste bili potpuno sigurni koristite farbe na biljnoj osnovi, kanu ili se farbajte ređe nego što ste to do sada činili.
Da li smem da se feniram / uvijam / peglam kosu dok sam u drugom stanju? Osim farbanja kose, sa kojim treba biti oprezan imajte na umu i da je u ovom periodu kosa sklona opadanju pa izbegavajte često feniranje, oblikovanje kose uvijačima, peglama, i grubo češljanje.
Moguće je i da vam tokom trudnoće kosa biti neposlušna i da tokom feniranja nećete moći da je namestite onako kako ste želeli ili kako ste je uvek nameštali.
Da li je bolje da se ošišam na kratko tokom trudnoće? Obično žene odluče da skrate kosu tokom trudnoće da bi lakše mogle da je održavaju kad se rodi beba. Ovo ne mora da bude praktično, jer možda je kraća kosa lakša i brža za sušenje, ali moguće je da će vam biti potrebno više vremena da je namestite ili ćete zažaliti zbog radikalne promene.
Važno je da ništa ne radite ishitreno i da dobro razmislite pre nego što se odlučite za promenu frizure.
Da li je normalno da kosa mnogo opada nakon porođaja? Nakon porođaja normalno je da vam opadne čak 500 vlasi dnevno Normalno je da vam dnevno opadne 100 do 125 vlasi na dan, a nakon porođaja taj broj iznosi 500. Ovaj podatak verovatno deluje uznemirujuće, ali ne treba paničiti, jer je jedino što možete da uradite je da budete strpljive jer će se nakon oko 6 meseci vratiti u stanje pre nego što ste bile trudne.
Ono što možete da uradite je da perete kosu blagim šamponom, češljate je i ako je to moguće prirodno sušite, jer se feniranjem kosa dodatno oštećuje.
Ako vam kosa opada i nakon ovog perioda posetite dermatologa ili lekara, jer je moguće da imate manjak gvožđa u organizmu, što je česta pojava kod majki.
