Druga revija na otvaranju je bila " Imperio " od eminentne dizajnerke Irene Grahovac. Ona je predstavila najnoviju kolekciju za predstojeću sezonu, a glamurozni modeli su izrađeni od jagnjećeg krzna, prirodne kože.
Najveći modni projekat 19. " Herbafast Fashion Selection " otvoren je 11. oktobra revijom " CineItaliano " u Pozorištu na Terazijama. Naših pet dizajnera dizajniralo je po uzoru na italijanski film, odnosno italijanske glumice, po tri modela.
Jedinstven modni koncept, Fashion Travel, koji se niz godina unazad održava u okviru najvećeg modnog eventa u Jugoistočnoj Evropi, na Fashion Selectionu, ove jeseni, od 20 - 23. Oktobra, održao se u glavnom gradu Mađarske, u Budimpešti. Organizatori ovog ekskluzivnog Fashion Travela su profesionalna modna agencija Select iz Beograda, potom Mellowmood, fashion hoteli, iz Budimpešte, Wam design center, najveća galerija savremenih umetnosti i događanja u Mađarskoj, zatim Mađarska turistička organizacija Hungary, potom Hungarikum Centar i prijatelj projekta Tropicarium iz Budimpešte.
Projekat Fashion Travel je koncipiran tako da zvučna imena iz vrha naše modne scene održe modne revije van granica Srbije, ovog puta u Budimpešti. Cilj Fashion Travela je da se predstavi naša zemlja, kao i da se ojačaju prijateljski odnosi i da se poboljša saradnja između Srbije i Mađarske. Osim glavnih organizatora, Fashion Travela, te predstavnika brendova i dizajnera, modna agencija Select u Budimpeštu povela je više od pedeset predstavnika naših najuticanijih elektronskih i štampanih medija.
11.10.2011.
Poznati na otvaranju 19. Herbafast Fashion Selection
Danijela Glišić dizajnirala je za Izabelu Roselini, a model je nosila Isidora Minić Predrag Đuknić dizajnirao je za Sofiju Loren, a model je nosila Milica Zarić Bojana Bradić dizajnirala je za Đinu Lolobriđidu, a model je nosila Vanja Milačić Ivan Golubović dizajnirao je za Marčela Mastrojanija, a model je nosio Dragan Mićanović
Treći dan 19.« Herbafast Fashion Selectiona »obeležile su revije dečijih brendova.« Kids Fashion Day »održan je u Madlenianumu, 13. Oktobra. Prva revija koja je održana je« Naturino »obuća čiji uspeh leži u tome što prati prirodan rast i razvoj dečijih stopala. Obuća je udobna, lagana i prijatna i veoma atraktivnog izgleda. Nakon« Naturina », reviju je održao dečiji brend« Chicco »na kojoj su u ulozi manekena šetale poznate mame sa decom, Rada Radenović, Tijana Čvorović i Vanja Milačić. Za kraj dana dečije mode, predstavio se« Moj Kroj »i dizajnerka Jasna Janković. Kolekcija je osvrt na 60 - te i početak 70 - ih godina prošlog veka kada je dress code bio deo naše kulture.
13.10.2011.
Pozorište Madlenianum, Chicco 19. Herbafast Fashion Selection
Kids Fashion Day
Vasilije je predstavio ekskluzivnih dvanaest koktel haljina, mini dužine, osnovnog kroja koji prati siluetu ženske figure. Boje u kolekciji su od veoma neupadljivih i neutralnih poput boje marcipana i slatke pavlake, crne i violet koja podseća na glazuru od šećera. Inspiraciju je pronašao u jednim od najlepših kolača, u minjonima. Nakon Kovačeva, inspirisan muzikom Lize Gerard i sledeći njen višeslojni kreativni izraz, novu kolekciju, predstavio je Nenad Sekirarski. Posle pomenutog eminentnog makedonskog dizajnera, kolekciju je predstavila Katarina Petrović koja se na setan i nostalgičan način osvrnula na modu tridesetih godina.
Na aktuelnom 19. Herbafast Fashion Selectionu, 19. oktobra u Jugoslovenskom Dramskom Pozorištu, održana je revija ID Esoteric, predstavljena je kolekcija koju su napravile Dragana Grnčarski i Isidora Bjelica. Tim povodom u Beograd je stigao Ruben Papin, jedan od najpoznatijih svetskih ezoterika.
I. D. Esoteric predstavlja garderobu koja svojim čistim linijama, najkvalitetnijim materijalima kombinovanim sa poludragim kamenjem može da se nosi od jutra do mraka u svim prilikama, već i garderobu koja ima dejstvo na zdravlje zena, hormone, raspoloženje, psihu... Brojne poznate ličnosti su došle da podrže reviju I. D. Esoteric, a među njima su bili Nataša Stojčević, Vlada Stojković, Marko Đurovski, Suzana Mančić, Ksenija Mijatović, Aleksandra Perović, Duška Jovanić, Neda Ukraden, dok je kao model radila Bojana Stojaković.
Naš najbolji dizajner, Zvonko Marković, prikazao je kolekciju pod nazivom« Zlatna ribica-Udavača collection », koja predstavlja kako žena za najpoželjnije zanimanje treba da izgleda. Zanimanje udavače. Ova kolekcija prikazala je sve ono što je potrebno jednoj devojci da na putovanju pronađe svog princa. Akcenat kolekcije je na mini haljinama u crvenoj, pink, zelenoj boji, oplemenjenim bogatom čipkom. Zvonko kaže da svaka žena ima zlatnu ribicu, koju treba da protrlja na pravi način da bi joj se ispunila želja. Svaka slučajnost sa čarobnom lampom je slučajna.
Milena Radović
Kolekcijom prepoznatljivog senzibiliteta, nenametljivim spojem elegancije, šika i seksipila, Milena Radović se obraća ženi koja prateći svoje potrebe I raspoloženja, ide napred u spostvenom ritmu. Birajući iz predložene palete crne, indigo plave, varijacija ljubičaste i zelene, da bude oslikana bojama koje su deo nje. Dopuštajući sebi samo najkvalitetnije materijale, brokat, vunu, svilu, kožu, u formi koja prati njeno telo, ili se povremeno udaljavajući, ističe samo njegov deo, tako da će ona na najlepši mogući način isijavati svetlost koju ima.
Dobro je poznato da je za " Delta City " svako godišnje doba inspirativno. Nakon vrelog leta, punog jarkih boja, sunca i uživanja, spremno dočekujemo modne izazove za ovu jesen. Spakovali smo letnju garderobu, ostavili lepe uspomene na letnje modne avanture i pustili da naši izlozi zablistaju u novim kolekcijama za jesen zimu 2011 / 2012. Ako mislite da jesen neminovno znači i sivilo kada je garderoba u pitanju, posetite Delta City i uverite se u suprotno. U modi su intenzivne boje, sa akcentom na crvenu, koja je hit ove sezone, a moderno je i sve što asocira na prošla vremana 60., 70. i 80. godine. Prvi put posle dužeg perioda, modna deviza je više je više, što podrazumeva slojevito oblačenje, miksovanje stilova i eksperimentisanje sa bojama. Vrtoglave potpetice neobičnih oblika i boja koje krase naše izloge, I dalje su must have detalj za svakog ko sebe želi da nazove modnim znalcem.Na jednom mestu, imali ste priliku da pogledate najnovije modele poznatih brendova iz našeg šoping mola poput Monsoona, Mexxa, Alda, Manga, Yamamaya, Accessoriza, Nikea, Sport Impulsa, Buzza. Revija je održana 24. oktobra u atriumu Delta City-ja.
