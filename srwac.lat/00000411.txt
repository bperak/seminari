Neverbalna komunikacija
UVOD
Kad Vas pitaju kako se sporazumevate sa drugima, najčešće ćete reći rečima. Ali, mogli biste biti iznenađeni činjenicom da Vaše oči, lice, ruke telo, često govore mnogo više nego reči i, što je možda važnije uvek istinito.
Neverbalna komunikacija u nekom užem smislu je JEZIK TELA.
Jezik tela bi mogao da se definiše kao sredstvo kojim životinje i ljudi saopštavaju i prenose informacije svesnim ili nesvesnim gestovima, pozama i pokretima tela i izrazima lica. Jezik tela se može koristiti kao svesna zamena za govor, da pomogne govoru (ili ga opovrgne) i odslika ili« izda »Vaša osećanja, raspoloženja i stvarne namere.
Tako je jezik tela star koliko životinjski, odnosno ljudski rod.
Prve zabeležene naučne i umetničke analize i stilizacije jezika tela mogu se naći na oslikanim zidovima praistoriskih pećina, na arheološkim nalazištima bogatim različitim figurama kao što je Lepenski vir, zatim u Starom veku sa razvojem slikovnog pisma i različitih likovnih i arhitektonskih tehnika zidanja, vajanja, slikanja po zidovima i grnčarskim proizvodima u staroj Kini, Egiptu, Južnoameričkim civilizacijama. Tako postoji jedan staroindijski traktat koji beleži dvadesetčetiri pokreta glavom koji odražavaju različita stanja i emocije bol, strah, ravnodušnost, radost..
Razvoj ritualnog, pozorišnog, plesnog i glumačkog jezika je u direktnoj sprezi sa upoznavanjem, izučavanjem, sistematizacijom i stilizacijom jezika tela koji u pojedinim zemljama i danas postoji kao živi arheološki nalaz Buto ples, Japan, Kineska opera, Indijske i igre jugoistočne Azije, Latinoamerički folklor jezik gesta i lepeza
Prva knjiga (?) o jeziku tela izdata je 1644. godine, zvala se Kirologija ili prirodni jezik šake, napisao ju je Džon Balver (John Bulwer) i predstavlja pionirsku opservaciju smislenih pokreta šake.
U tom periodu je i pozorište, kroz različite verbalne i neverbalne forme, kao što su komedija del arte i pantomima doživelo procvat.
A u devetnaestom veku se pojavljuje i Čarls Darvin (Charles Darwin) i 1872. izdaje knjigu studiju o neverbalnoj komunikaciji pod nazivom Pokazivanje osećanja kod ljudi i životinja.
Veliki uticaj na proučavanje neverbalne komunikacije u devetnaestom veku imalo je i pozorište, odnosno učitelji glume i pantomime koji su učili glumce kako da pokažu i plasiraju svoje emocije i namere putem izraza lica, gesta i položaja i pokreta tela.
U dvadesetom veku je došlo do naučno-istraživačkog buma kada je neverbalna komunikacija u pitanju, čak se osnivaju dve nove naučne discipline: Kinezi k a studija komunikacije pokretima tela koji se koriste dok ljudi razgovaraju i Proksemika izučavanje korišćenja prostora oko ljudi radi saopštavanja informacija.
Dvadeseti vek je i vek fotografije, filma, televizije, mas-medija, reklame, komunikacije manipulacije ljudima, njihovim emocijama i finansijama gde su neverbalna komunikacija, jezik tela i gesta u svojoj podsvesnoj i svesnoj formi od presudnog značaja.
LjUDI I NASLEĐENO
Neverbalna komunikacija kod ljudi je samo evolucija govora tela nasleđenog još od prvih životinja, preko primata i pračoveka. Dokaze ovoj činjenici ćete pronaći šetajući zoološkim vrtom ili u komunikaciji sa vašim kućnim ljubimcima. Telesno izražavanje nekih osnovnih emocija, kao što su ljubav i mržnja, ili namera kao što su napad i odbrana ili zastrašivanje i zavođenje su za sve životinje, uključujući čoveka, slične.
Čoveku su, naravno, najbliži ili, bolje rečeno čovek je najsličniji primatima majmunima. Na primer, šimpanze će u znak pozdrava napućiti usne što liči na ljudski poljubac. Ali, isto tako će se podređeni šimpanza blago spustiti pred superiornom jedinkom iz čopora, kao što se ljudi klanjaju pred vladarima.
Iako su ljudi evolucijom uspeli da od krika dođu do govora, neverbalna komunikacija je nastavila da se razvija, ali ne više kao osnovno ili jedino sredstvo komunikacije, već pomoćno i moćno, ali i najistinitije.
Tako neverbalna komunikacija ljudima služi da osnaži, podcrta i dopuni govor; da zameni govor ako je nečim onemogućen npr. neophodnom tajnošću, velikom razdaljinom ili prirodnim ili stečenim hendikepom; kao sredstvo ispoljavanja emocija, mišljenja i namera, svesno ili nesvesno; kao sredstvo pozdravljanja i prikazivanja društvenog statusa i odnosa; kao sredstvo napada ili odbrane; za udvaranje, ali i vređanje.
PROKSEMIKA UKRATKO
Svaki gest, poza ili pokret, kao sastavni deo ljudskog tela postoje u vremenu i prostoru. Tako ljudi, kao i životinje imaju poseban odnos prema prostoru i koriste telo kako bi ga zaštitili. Tri su osnovne teritorije koje su od životnog značaja i koje se refleksno brane: prostor u neposrednoj blizini (okruženju) tela; gnezdo kuća, dom; hranilište bašta, trpezarija, frižider. To su osećanja i odnosi koji se mogu tumačiti kao vlasnički, ali njihov osnov je u primarnim refleksima za opstanak jedinke i vrste. Naročito je zanimljiv govor tela kod ljudi koji žele da pokažu vlasništvo nad predmetima i drugim ljudima.
Izučavajući ljudsko ponašanje naučnici su uspeli da vrlo precizno definišu prostorne zone komunikacije koje se, kao koncentrični krugovi nalaze oko ljudskog tela.
1) Bliska intimna zona se prostire na do 15 santimetara od tela i u nju mogu ući, samo uz posebnu dozvolu, voljene osobe kao što su ljubavnici, veoma bliski rođaci i prijatelji i to je zona koja brani život jedinke.
2) Intimna zona je prostor od 16 do 45 santimetara od tela koja se nešto blaže čuva nego zona bliske intimnosti ali, ako nepozvani zađete u tu zonu možete očekivati veoma agresivne odbrambene refleksne reakcije.
3) Na 46 do 120 santimetara je Lična zona u kojoj se odvija i najintenzivnija komunikacija odnosno interakcija dve jedinke. To je ujedno zona sa najosetljivijim granicama, ako se suviše približite, sagovornik će se osećati ugroženim i napadnutim, ali i ako ste previše udaljeni, osoba sa kojom komunicirate će se osećati manje važnom, neinteresantnom i uvređenom. U ličnoj zoni se najčešće obavlja komunikacija na različitim proslavama, banketima i žurkama.
4) Društvenu zonu čini prostor na 121 do 360 santimetara od tela i ona se najčešće koristi u nekoj poslovno-trgovačkoj komunikaciji, na primer u prodavnicama, na ulici, pa i kod kuće.
5) Javna zona ili zona govornika je prostor koji prelazi granicu od 361 santimetra udaljenosti od tela i to je zona koja najčešće postoji kada se jedan govornik obraća izvesnoj masi ljudi.
