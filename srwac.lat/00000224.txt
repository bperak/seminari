Super baka prkosi godinama: 15 svetskih rekorda u atletici / video / Utorak - 23 / 07 / 2013 17:40 Amerikanka Flo Meiler nekada se takmičila kao teniserka na Olimpijskim igrama, a sada se u 79. godini života aktivno bavi atletikom. Posle velike pauze, ona je u 65. odlučila da se vrati sportu i niže uspehe za primer u " kraljici sportova ".
Neutemeljene prozivke o korupciji
Sreda, 31.10.2012.
Na poslednjoj sednici lokalnog parlamenta ponovo su u negativnom kontekstu pominjani radovi u ulici Svetosavska. Prozivke o korupciji ne želim da komentarišem. Onaj ko poteže takvu priču mora da iznese i dokaze, a sem političkih poruka nisam ništa konkretno čula. Zbog očiglednih nedoumica u vezi sa radovima u centralnoj gradskoj ulici, imala sam potrebu da kao osoba koja je donedavno obavljala funkciju direktora JP Direkcija za izgradnju grada pojasnim neke stvari - izjavila je članica Opštinskog veća zadužena za urbanizam, graditeljstvo i zaštitu životne sredine Edita Divković.
Ona je podsetila da je Protokol o zajedničkom finansiranju sanacije i ojačanja kolovoza u ulici Svetosavska potpisan septembra 2010. godine između JP Putevi Srbije, opštine Kikinda i Ministarstva za NIP. Plan je bio da svaka strana uloži po 25 miliona dinara, i da rekonstrukcijom bude obuhvaćen potez od Đoke Radaka do Auto kuće:
- Mora se znati da se u slučaju ulice Svetosavska, radi o državnom putu, i da su Putevi Srbije odlučili da saniraju deo svoje trase. Rezultat takve odluke bio je aprila prošle godine potpisan ugovor između opštine Kikinda i tog javnog preduzeća. U našoj obavezi bila je priprema projekta i obezbeđivanje izmeštanja instalacija ukoliko bi zasmetale prilikom izvođenja radova. Kao nosilac projekta, JP Putevi Srbije bilo je u obavezi da obezbedi nadzor i izvršenje tehničkog pregleda, i u skladu sa zakonom, odabere izvođača radova. Vrednost ugovora iznosi 50 miliona dinara sa PDV-om. Radovi su podrazumevali sanaciju kolovoza i to od Đoke Radaka do Partizanske, izgradnju novih parkinga u delu Mikronaselja sa atmosferskom kanalizacijom i sanaciju postojećih parkinga
Zbog lošeg stanja trotoara, odlučeno je da se deo leve strane ulice Svetosavska poploča. Zbog poznatih problema koje su zadesile izvođača radova - firmu Vojvodinaput iz Zrenjanina, radovi još nisu okončani:
- Ništa od građevinskih radova nije unapred plaćano. Isplata se obavljala kako je koja faza radova bila privedena kraju. Radovi će u celini biti okončani nakon zamene preostalih parking mesta. Sanacija svih parking mesta bila je i ranije predviđena - zaključila je ona.
