Ban Kimun doputovao u Beograd
Tanjug ponedeljak, 23.07.2012. 15:37
Ban će u okviru prve posete Beogradu odvojeno razgovarati sa predsednikom Tomislavom Nikolićem, mandatarom Ivicom Dačićem i Jeremićem, koji najesen preuzima funkciju predsednika Generalne skupštine Ujedinjenih nacija.
Očekuje se da će znatna pažnja u razgovorima Ban Kimuna sa zvaničnicma Srbije biti posvećena Kosovu, na kojem će generalni sekretar UN posetiti pripadnike misije svetske organizacije.
Savetnik predsednika Srbije Marko Đurić izjavio je da će u razgovorima sa Banom istaknuta privrženost Srbije principu mirnog rešavanja konflikata
" Kao zemlja koja ove godine predsedava Generalnom skupštinom UN, naglasićemo i našu spremnost da radimo na afirmaciji uloge samih Ujedinjenih nacija u rešavanju konflikata ", rekao je Đurić gostujući na RTS-u.
Đurić je istakao da je neophodno da u Srbiji bude postignut državni konsenzus o tome šta su nacionalni i državni ciljevi i šta je naša vizija u vezi sa Kosovom i Metohijom. " Imali smo situaciju da Priština tačno zna šta hoće, a da nije sasvim jasno šta je stav Beograda. To mora da se promeni, a predsednik Nikolić će okupiti oko sebe sve značajne političke i šire društvene činioce ", rekao je Đurić.
Poseta generalnog sekretara UN regionu je dobila i kontroverznu notu zahvaljujući njegovoj odluci da poseti i Prištinu, iako Kosovo nije članica UN.
Kada je pre nekoliko nedelja najavljeno da će generalni sekretar UN posetiti i Prištinu, oglasio se predsednik Srbije Nikolić, rekavši da bi Ban trebalo da se izjasni da li obilazi samo predstavnike UN na Kosovu ili odlazi na Kosovo za koje misli da može da bude zasebna država.
Ministar Jeremić je poručio da je dobrodošao da poseti čitavu teritoriju Srbije.
I mandatar Dačić je konstatovao da je poseta generalnog sekretara UN Srbiji od " vrhunskog političkog značaja " i da očekuje da se on prilikom posete Kosovu i Metohiji ponaša u skladu sa statusom koji pokrajina ima u svetskoj organizaciji.
Ban je kasnije, u intervjuu sa dopisnicima balkanskih medija akreditovanim u SAD, pojasnio: " Moja poseta Kosovu će se odvijati u širem kontekstu moje posete regionu, i ona će biti u skladu sa Rezolucijom 1244 ".
Generalni sekretar UN je dodao da UN na Kosovu ima misiju i da je njegova dužnost da se sretne sa ljudima iz te misije.
Ban će se, kako je planirano, na Kosovu susresti sa predstavnicima UNMIK-a, međunarodnih i regionalnih organizacija, kao i sa predstavnicima kosovskih vlasti.
Predviđeno je da Ban na Kosovu poseti srpski manastir Visoki Dečani, koji se nalazi na Uneskovoj listi svetske baštine, kao i Prizren.
Generalni sekretar UN je u Srbiju doputovao iz Crne Gore, pre koje je boravio u Sloveniji i Hrvatskoj, a posle Beograda i Prištine posetiće Makedoniju i Bosnu i Hercegovinu.
Banova poseta području bivše Jugoslavije je zapravo prva poseta jednog generalnog sekretara UN zemljama proisteklim iz države koja je bila jedan od osnivača UN 1945. godine, a jedina država sa ovih prostora u kojoj je već boravio je Slovenija.
Nakon početka sukoba na prostorima bivše države, Savezna Republika Jugoslavija nije od 1992. bila članica UN, da bi u svetsku organizaciju bila vraćena 1. novembra 2000. godine, posle demokratskih promena.
Drugog dana sukoba između vojske Konga i pobunjenika u blizini istočnog grada Gome poginulo je najmanje 19 ljudi, pa postoji opasnost od narušavanja krhkog šestomesečnog mira samo nekoliko dana pre planirane posete Ban Ki-muna
Severna Koreja lansirala je danas dva raketna projektila kratkog dometa koji su pali u Japansko more, a Pjongjang je saopštio da je reč o legitimnoj vojnoj vežbi, dok su južnokorejske vlasti negodovale zbog " zveckanja " oružjem severnog suseda
Predsednik Generalne skupštine Ujedinjenih nacija Vuk Jeremić izjavio je danas da je bezbednost vode " globalni prioritet " i da se to pitanje ne može rešavati naporima pojedinačnih zemalja, već da bi u tome trebalo da da učestvuju sve države članice UN, čiji je to " suštinski nacionalni interes "
Šef ruske diplomatije Sergej Lavrov izjavio je nakon sastanka sa generalnim sekretarom Ujedinjenih nacija Ban Ki-munom u Sočiju da problemi u svetu treba da se rešavaju uz obezbeđivanje centralne uloge UN
Predsednik Generalne skupštine UN Vuk Jeremić, koji se smatra mogućim budućim liderom Srbije, kao i kandidatom za mesto generalnog sekretara UN, ne krije svoju antipatiju prema Haškom tribunalu, navodi u današnjem broju " Njujork tajms ", osvrćući se na debatu održanu prošle nedelje
Predsednik Republike Srbije Tomislav Nikolić otputovao je danas u Njujork gde će u sredu, 10. aprila, govoriti na debati pri Generalnoj skupštini UN na temu " Uloga međunarodnog krivičnog pravosuđa u ostvarivanju pomirenja "
Generalni sekretar Ujedinjenih nacija Ban Ki-mun, veoma je zabrinut zbog sve jačih tenzija na Korejskom poluostrvu, ali će humanitarni radnici UN za sada ostati na svojim poslovima u Severnoj Koreji, saopštio je danas njegov portparol Martin Nesirki.
Predsednik Generalne skupštine UN Vuk Jeremić sastao se sa ministrom spoljnih poslova Italije Đulijom Tercijem, kako bi razmenili mišljenje o aktuelnim svetskim pitanjima, kao i o ekonomskoj situaciji u Evropi
Visoki političari više zemalja sveta okupiće se danas u Beču na 5. Globalnom forumu Alijanse civilizacija UN, koji će otvoriti generalni sekretar svetske organizacije Ban Ki Mun i predsednik Generalne skupštine UN Vuk Jeremić
Organizacija UN za hranu i poljoprivredu (FAO) je upozorila danas da svetu preti učestalija pojava ptičijeg gripa, ukoliko zemlje, uprkos ekonomskim nedaćama, ne pojačaju nadzor nad tom opasnom bolešću životinja, koja predstavlja pretnju i za čoveka
Predsednik Generalne skupštine UN Vuk Jeremić ocenio je da UN nisu savršene i da ne uspevaju da reše sve svetske probleme preko noći, ali da i dalje imaju ključnu ulogu u rešavanju rastućih potreba čovečanstva.
Predsednik Generalne skupštine UN Vuk Jeremić izjavio je da je rasprava o radu Haškog tribunala 10. aprila poslednja šansa da se u okviru UN na jedan transparentan način raspravlja o radu te institucije
Predstavnici gotovo 200 zemalja, koji su tokom dvonedeljne konferencije Ujedinjenih nacija u Dohi, u Kataru, pregovarali o načinima za sprečavanje klimatskih promena, još nisu uspeli da dogovore sporazum, pa će, iako je trebalo da završe, prepucavanja nastaviti do kasno u noć
Predsednik Generalne skupštine Ujedinjenih nacija Vuk Jeremić danas je na godišnjoj memorijalnoj svečanosti UN odao počast radnicima UN koji su izgubili život u proteklih godinu dana, istakavši da je njih 29 radilo u nekim od najopasnijih okruženja
Iz Nezavisne komisije Ujedinjenijh nacija (UN) za istragu kršenja ljudskih prava u Siriji saopšteno je danas da se ratni zločini i zločini protiv čovečnosti dešavaju u ratom zahvaćenoj zemlji i najavljeno da će zatražiti sastanak sa predsednikom Bašarom al Asadom
Generalni sekretar Ujedinjenih nacija Ban Ki-mun izjavio je povodom 24. oktobra, Dana UN, da se treba setiti osnovnih principa te organizacije koji promovišu globalnu toleranciju, dijalog i mir, istakavši da je misija UN da se izgradi bolji svet
SB UN trebalo bi da jednoglasno nastupi kad je reč o teškoj situaciji u Siriji, pre nego što se u toj zemlji dogodi krvoproliće kakvo je počinjeno u Srebrenici, upozorila je Visoka komesarka UN za ljudska prava Navi Pilaj
Međunarodne sankcije zavedene Iranu imaju ozbiljane posledice po iranski narod, a izgleda i da ometaju humanitarne operacije u toj zemlji, kaže generalni sekretar UN Ban Ki-mun u izveštaju Generalnoj skupštini UN
Glavna debata Generalne skupštine Ujedinjenih nacija pokazala je da UN mogu da imaju glavnu ulogu u promovisanju mira i razvoja u svetu, ocenio je predsednik Generalne skupštine Vuk Jeremić u intervjuu agenciji Sinhua, prvom koji je dao nekom stranom mediju od stupanja na dužnost 18. septembra
Bavljenje uzrocima konflikata i netolerancije je najbolja prevencija nasilja i put za uspostavljanje kulture nenasilja i mira, poručio je generalni sekretar UN Ban Ki Mun u ovogodišnjoj poruci povodom Medjunarodnog dana nenasilja, koji se obeležava 2. oktobra
Generalni sekretar Ujedinjenih nacija Ban Kimun razgovarao je u Njujorku sa kosovskom predsednicom Atifetom Jahjagom i tom prilikom istakao značaj očuvanja stabilnosti na Kosovu, dok je Jahjaga insistirala na tome da Beograd treba da primeni dogovore postignute do sada u okviru dijaloga
Posrednik UN za Kipar, koji pokušava da okonča četiri decenije dugu diplomatsku blokadu, izjavio je da i grčka i turska strana sada imaju jake ekonomske razloge da pristanu na ujedinjenje koje bi pomoglo ublažavanju dužničkih problema i ubrzalo eksploataciju spornih gasnih polja
Generalni sekretar UN Ban Ki-mun izjavio je danas da vojna sredstva neće doneti odgovor na krizu u Siriji, izražavajući žaljenje što su i sirijska vlada i opozicione snage " izgleda odlučne " da se bore do kraja
Savet bezbednosti i generalni sekretar UN Ban Ki Mun najoštrije su u sredu osudili napad na konzulat SAD u Bengaziju, u kome je poginuo američki ambasador i još trojica diplomata, kao i nekoliko pripadnika libijske službe bezbednosti
Generalni sekretar UN Ban Kimun doveo je ozbiljno u pitanje pravosudni sistem u Libiji, apelujući na vlasti te zemlje da oslobode ili optuže oko 7.000 zatvorenika, od kojih je većina zatočena za vreme prošlogodišnje revolucije, kojom je svrgnut i ubijen lider Moamer Gadafi
Generalni sekretar Ujedinjenih nacija Ban Kimun optužio je na Generalnoj skupštini UN u Njujorku zemlje koje šalju oružje u Siriji da šire " bedu ", i pozvao je vlade zemalja da pomognu okončanju rata u toj zemlji
Ujedinjene nacije su saopštile da predlog o uspostavljanju bezbednih zona za zaštitu civila u Siriji, kako bi se pomoglo okončanje konflikta koji traje već 17 meseci, postavlja " ozbiljna pitanja " i da ga treba vrlo pažljivo proučiti
Predsednica Spoljnjopolitičkog odbora Predstavničkog doma Kongresa SAD Ilijana Ros-Lehtinen izjavila je da je Pokret nesvrstanih, u stvari, pokret ekstremista i da još više uznemirava to što će legitimitet pokretu dolaskom na samit dati generalni sekretar UN Ban Ki-mun
Kancelarija Vlade Srbije za Kosovo i Metohiju pozvala je međunarodnu zajednicu da postupi u skladu sa izveštajem generalnog sekretara UN Ban Ki Muna i da ne smanjuje svoje prisustvo na Kosovu dok ne budu kažnjeni odgovorni za ubistvo više od 1.000 Srba
Generalni sekretar Ujedinjenih nacija Ban Ki-Mun izjavio je danas da UNMIK i dalje igra važnu ulogu na Kosovu, u skladu sa Rezolucijom 1244, i istakao da od kosovskih vlasti očekuje normalizaciju odnosa sa Beogradom
Generalni sekretar Ujedinjenih nacija Ban Ki Mun počinje danas šestodnevnu turneju po Zapadnom Balkanu, tokom koje će boraviti u svim državama nastalim na prostoru bivše Jugoslavije, a u Srbiji stiže 23. jula
Predsednici četiri opštine sa severa Kosova uputili su otvoreno pismo generalnom sekretaru UN Ban Ki Munu u kojem navode da su srpska zajednica u celini i četiri opštine na severu pokrajine ozbiljno ugroženi i poručuju da se u rešavanju kosovskog problema ne mogu zaobilaziti UN i rezolucija 1244 SB UN
Generalni sekretar Ujedinjenih nacija Ban Ki-mun boraviće od 20. do 26. jula u regionu Zapadnog Balkana, kada će posetiti i Srbiju, rečeno je tokom njegovog susreta sa dopisnicima sa prostora bivše Jugoslavije akreditovanim u SAD
Generalni sekretar Ujedinjenih nacija Ban Ki-mun izjavio je da bi srpski narod trebalo da bude ponosan što će u narednom periodu aktuelni šef diplomatije Vuk Jeremić predsedavati Generalnom skupštinom UN
Savet bezbednosti UN upozorio je danas na " promenu prirode i karaktera " međunarodnog terorizma, jer su terorističke grupe u sve većoj koordinaciji sa organizovanim kriminalom i pribegavaju otmicama da bi dobile otkupe i tako finansirale svoje aktivnosti
