MS Dynamics NAV ERP rešenje za mala i srednja preduzeća
Enterprise Resource Planning sistemi, ili skraćeno ERP sistemi, predstavljaju glavnu alatku za pomoć menadžmentu u odlučivanju i sagledavanju realnih troškova / dobiti, pogotovu u vreme ekonomske krize, kao što je to danas. Najčešći zahtevi firmi pri izboru ERP sistema su niska cena implementacije, velika prihvaćenost rešenja i kratko vreme prelaska na novi sistem. Microsoft je kao odgovor na te zahteve ponudio paletu proizoda iz Dynamics porodice medju kojima se nalazi i Nav (bivši Navision), kao posebna platforma za ERP sistema.
Nav je prvenstveno namenjen malim i srednjim preduzećima koje žele da standardizuju poslovne procese i da u svakom trenutku imaju tačne podatke o svom poslovanju, ali ga je moguće koristiti i u velikim sistemima. Glavne prednosti Microsoft Navision ERP platforme jesu otvorenost koda poslovne logike, modularnost sistema i integrisano razvojno okruženje. Takođe, lokalizacija ERP sistema je uvek bila problematična, ali to ovde nije slučaj. Nav je u potpunosti lokalizovan za naše govorno područje i prilagođen je domaćim propisima i zakonima.
Arhitektura
Microsoft Dynamics Nav 5.0 je baziran na klijent server arhitekturi sa dva ili tri sloja. Slojevi tih arhitektura su:
Klijentski sloj (GUI, Poslovna logika i administracija sistema)
Aplikacioni sloj (Omogućava drugim servisima da pristupaju podacima ERP-a)
Serverski sloj (Baza podataka i sistem za upravljanje bazom podataka MSSQL ili nativna NAV baza)
Slika 1. Prikaz dvoslojne i troslojne arhitekture MS Dynamics Nav
Klijentski sloj pored prikazivanja korisničkog interfejsa zadužen je i za mnogo kompleksnije poslove, kao što su izvršavanje poslovne logike, preuzimanje i pokretanje objekata iz baze podataka i direktan pristup podacima u slučaju standalone implementacije.
Serverski sloj se sastoji iz baze podataka i sistema za upravljanje bazom podataka. Trenutno je moguće koristiti nativnu ili MS SQL bazu podataka. Osnovne funkcije koje serverski sloj obezbedjuje su:
Kontrolu nad brojem korisnika koji pristupaju bazi podataka
Kontrolu pristupa podacima preko zaključavanja
Čuva logove svih read / write operacija koje su izvršili korisnici
Šalje podatke klijentima
Aplikacioni sloj je međusloj koji omogućava izvršavanje poslovne logike za druge servise bez intervencije korisnika. Njegova primarna namena jeste ostvarivanje komunikacije sa eksternim servisima i omogućavanje n-slojne arhitekture.
Prilikom implementacije najčešće se koristi dvoslojna arhitektura (klient server), a nisu ni retke samostalne (standalone) instalacije gde klijent direktno pristupa podacima na računaru sa kog se izvršava.
Osnovne funkcionalnosti Nav platforme
Microsoft Dynamics Nav pruža veliki broj funkcionalnosti koje su potrebne malim i srednjim preduzećima u poslovanju. Sve funkcionalnosti podeljene su u module, a moduli dalje po organizacionim jedinicama koje obavljaju te poslove. Takođe, Nav ima otvoreni kod poslovne logike, tako da je moguće dodati nove funkcionalnosti ili izmeniti i prilagoditi postojeće.
Osnovni moduli funkcionalnosti koji dolaze sa sistemom su:
Upravljanje finansijama
Vođenje prodaje i marketinga
Nabavka
Vođenje magacina
Planiranje resursa
Kadrovska evidencija
Servis
Proizvodnja
Slika 2. Microsoft Dynamics Nav 5.0 CS
Izmene modula i dodavanje novih funkcionalnosti
Za potrebe razvoja i izmena postojećih modula i funkcionalnosti, obezbeđeno je integrisano razvojno okruženje C / SIDE (Client / Server Integrated Development Environment) i specijalizovan programski jezik C / AL (Client / Server Application Language). Object Designer je glavna alatka za razvoj C / SIDE aplikacija unutar Nav klijenta i omogućava programerima sledeće:
Trenutno na internetu postoji veliki broj sajtova koji se bave razvojem Microsoft Nav platforme na kojima možete naći detaljnija upustva, primere koda i video prezentacije. Sajt mibuso.com vam može biti odlična početna stranica ako ste zainteresovani za razvoj i rad na ovoj platformi. Takođe, Microsoft Dynamics Nav možete testirati direktno iz web browsera, na oficijalnoj stranici ovog proizvoda.
U nekoliko narednih blog postova trudiću se da detaljno pojasnim kako MS Dynamics Nav funkcioniše, šta je potrebno da postanete MCP iz ove oblasti i kako razvoj i implementacija ove platforme može biti Vaš novi posao.
Komentari
Super napisano.Bravo za Milosa
anonymous, 19.12.2010. 21:12
Pošaljite komentar
Komentari će biti prikazani pošto ih odobri moderator sajta. Da bi komentari bili objavljeni, moraju biti u skladu sa politikom objavljivanja.
Komentar
