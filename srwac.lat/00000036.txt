City Break 
Posetite najlepše i najuzbudljivije gradove sveta. Skrojite sami sebi program onako kako vama to odgovara. Ukoliko tražite nekoliko dana odmora u gradskoj vrevi, obilaske muzeja, galerija i drugih kulturnih institucija ili, možda, shopping turu, umesto da se na dve nedelje posvetite nekoj plaži i noćnom životu na moru, pomoći ćemo vam da isplanirate svoj perfektni city break... 
Njujork 
Na kraće putovanje u Njujork ide se zbog atraktivnih događaja - na prvom mestu - besplatnih festivala na otvorenom, savršenog noćnog provoda i (li) neverovatnih muzeja i galerijskih postavki. Njujork je jedan od najuzbudljivijih gradova na svetu, sa neverovatnim brojem odličnih restorana, multikulturalni grad sa posebnim šarmom, pogodan za kraće posete tokom cele godine. Leti je predivan Central Park sa svakodnevnim besplatnim open-air koncertima, manifestacijama i filmskim projekcijama; početkom jula je proslava Dana nezavisnosti uz neopisive vatromete; najspektakularniji dočeci Novih godina su u Njujorku, a i proleće i jesen su sasvim posebni u Velikoj jabuci. 
Rim 
Grad sedam brežuljaka, Večni grad, Prestonica sveta ili jednostavno - Rim. Moderan i kosmopolitski glavni grad Italija idealna je city break destinacija. Istorijski centar Rima je na listi Svetske kulturne baštine Uneska, okružen parkovima i raskošnim antičkim vilama, a u njemu se nalazi i Vatikan, kao posebna država, stotine muzeja, crkava, arheoloških nalazišta, galerija, spomenika i prelepih fontana. 
Berlin 
Posle Londona, najveći grad Evropske unije je Berlin, smešten na rekama Špreji i Hafel. Ceo grad može da se vidi sa Berlinskog televizijskog tornja. Jedna od najpoznatijih svetskih građevina je Brandenburška kapija, a tokom kraće posete glavnom gradu Nemačke obavezno je da se vidi Rajhstag, Kolona pobede, Olimpijski stadion, ostaci Berlinskog zida, Bertlinski zoološki vrt sa najbogatijom zbirkom različitih živih vrsta na svetu. Muzeji su svet za sebe: Bauhaus, Muzej filma, posebno Muzejsko ostrvo, Muzej tehnologije, Muzej pošte i telekomunikacija, Muzej evropske kulture... 
Kosmopolitski grad poznat je po toleranciji, pa se ovde održavaju i najveće Parade ponosa na svetu, koje, između ostalog, pojačavaju ionako najatraktivniju klupsku scenu na svetu. Više od 200 odličnih diskoteka i klubova odzvanjaju od elektronike i tehno zvukova, ali ima i legendarnih mesta u kojima može da se čuju jazz, pop, rock, pa i evergreen. 
Najpoznatiji berlinski trgovi su Alexanderpatz i Gendarmenmarkt, dok su najbolja mesta za shopping bulevari Kurfürstendamm i Friedrichstraße, nekoliko ogromnih tržnih centara (The Europa Center, Alexa, Kranzler Eck). Koliko se tek svetski poznatih festivala održava u Berlinu... Mogućnosti su, zaista, neograničene 
