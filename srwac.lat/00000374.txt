Ovo što ću sad postaviti je ispitivanje Pegasysa, uputstvo namenjeno lekarima, staro nekoliko godina. U principu sve je isto kao i danas sem onih kontrolnih PCR testova koji se rade posle 12 nedelja. Postavljam ovo da biste od prilike znali sta vas čeka. Napominjem da se radi o ispitivanju Pegasysa, ne u kombinaciji sa ribavirinom, tako da je % neželjenih efekata po mom skromnom mišljenju veći. Ako vas ne mrzi čituckajte, trebaće vam. Mislim da je ipak bolje kada znamo više.
Interferoni se vezuju za specifične receptore na ćelijskoj membrani, čime se aktivira kompleksni intraćelijski signalni mehanizam koji dovodi do transkripcije gena. Interferonom stimulisani geni moduliraju mnoge biološke efekte, uključujući inhibiciju replikacije virusa u inficiranim ćelijama, supresiju ćelijske proliferacije i modulaciju imuniloškog odgovora. Kao i drugi nekonjugovani alfa interferoni i Pegasys ispoljava antivirusno i antiproliferativno dejstvo.
Kod zdravih osoba, posle 3 - 6 sati od subkutane primene jedne injekcije Pegasysa javlja se brz porast aktivnosti 2, 5 - oligoadenilatne sintetaze (2, 5 - OAS) koja je marker antivirusne aktivnosti leka. Aktivnost 2 5 - OAS u serumu se održava u periodu od preko jednne nedelje i veća je u odnosu na aktivnost dobijenu posle subkutane aplikacije jedne injekcije interferonaod 3 MIJ ili 8 MIJ. Jačina i trajanje aktivnosti 2 5 - OAS posle subkutane primene jedne injekcije Pegasysa od 180 mcg., prosečno je 25 % manja kod osoba starijih od 62 god. u odnosu na grupu zdravih i mladih osoba.
Kod pacijenata sa značajnom oštećenom funkcijom bubrega (klirens kreatinina 20 - 40 ml / min), aktivnost 2,5 - OAS posle supkutane injekcije Pegasysa u dozi od 90 mcg je slabija u odnosu na pacijente sa klirensom kreatinina 40 - 100 ml / min. Iako su vrednosti Cmax i AUC slične tretman pacijenata sa HCV dozom Pegasysa od 180 mcg, dovodi do bifaznog smanjenja titra HCV RNA. Prva faza počinje 24 - 36 sati od aplikacije inicijalne doze, dok druga faza nastaje tokom sledećih 4 - 16 nedelja. Lečenje Pegasysom u dozi od 180 mcg povećava eliminaciju virusa i dovodi do boljeg virusološkog odgovora u odnosu na konvencionalne alfa - interferone.
Kod pacijenata lečenih Pegasysom do popravljanja histoloških promena u jetri došlo je kod 39 - 45 % osoba (zavisno os studije), a kod 45 % pacijenata lečenih interferonom alfa 2 - a (smanjenje Knodell indeksa histološke aktivnosti na 2). Popravljanje histoloških promena u jetri je postignuto kod 54 % pacijenata sa cirozom lečenih Pegasysom a kod 31 % pacijenata lečenih interferonom alfa 2 a.
Preklinička ispitivanja su pokazala da su zbog species-specifičnosti humanog interferona, bile ograničene mogućnosti za realizovanje toksikoloških testova, tako da toksikološke studije Pegasysa bazirane na rezultatima dobijenim za interferon alfa - 2 a. Kao i kod drugih interferona, primena Pegasysa kod ženki majmuna produžava menstrualni ciklus, koji se normalizuje po prekidu tretmana. Teratogeni potencijal Pegasysa nije ispitivan. Na gravidnim rezus majmunima je pokazano da interferon alfa 2 - a dovodi do statički značajnog povećanja abortusa. Na novorođenim majmunima u terminu nisu registrovana oštećenja skeleta ili malformacije unutrašnjih organa.
DISTRIBUCIJA Posle intravenske primene volumen distribucije u ravnotežnom stanju (Vss) iznosi 6 - 14 litara, što pokazuje da se peginterferon alfa - 2 a najvećim delom nalazi u cirkulaciji i ekstracelularnoj tečnosti. Ispitivanja balansa mase, distribucije u tkiva i telesne autoradioluminografije na pacovima su pokazala da se pored visokih koncentracija u krvi, Pegasys distribuira u jetru, bubrege i koštanu srž. Posle imtravenske primene jedne doze Pegasysa, nije utvrđeno prisustvo leka u mozgu.
METABOLIZAM Metabolizam Pegasysa nije u potpunosti razjašnjen. Studija na pacovima ukazuje da se Pegasys metaboliše u jetri i da se metaboliti najvećim delom izlučuju preko bubrega.
ELIMINACIJA Sistemska eliminacija Pegasysa kod ljudi je oko 100 puta manja nego kod endogenog interferona alfa-2a. Posle intravenske primene, terminalni poluživot Pegasysa je 60 - 80 časova, dok je kod interferona alfa 3 - 4 časa. Subkutana primena produžava terminalni poluživot (50 - 130 časova). Određivanje terminalnog poluživota ne odražava se samo na fazu eliminacije Pegasysa, već i na produžene faze resorpcije. Pri doziranju Pegasysa jednom nedeljno, koncentracija u plazmi se povećava proporcionalno dozi i kodzdravih osoba i kod pacijenata sa hroničnim hepatitisom C. Posle primene peginterferona alfa-2a kod pacijenata sa hroničnim HCV-om u toku 6 - 8 nedelja, nivo peginterferona alfa - 2 a u plazmi je 2 - 3 puta veći u odnosu na nivo posle aplikacije pojedinačne doze. Posle 8 nedelja nivo leka u plazmi je stabilizovan i nije se više povećavao. Na kraju tretmana, posle 48 nedelja, koncentracija leka u serumu je bila 1,5 - 2 pg / ml i održala se tokom jedne nedelje (168 časova).
PACIJENTI SA OŠTEĆENJEM BUBREGA Farmakokinetski podaci kod 23 ispitanika sa klirensom kreatinina u opsegu preko 100 ml / min (normalna funkcija bubrega) do 20 ml / min (značajno oštećenje bubrega) ne pokazuju značajnu korelaciju između farmakokinetike Pegasysa i klirensa kreatinina. Uticaj smanjene renalne funkcije na farmakokinetiku Pegasysa je mali, tako da kod pacijenata sa oštećenom renalnom funkcijom nije potrebno podešavanje doze (klirens kreatinina 20 ml / min).
POL Posle subkutane primene jedne injekcije Pegasysa farmakokinetika kod zravih muškaraca i zdravih žena je slična.
STARI PACIJENTI Posle subkutane primene jedne injekcijePegasysa od 180 mcg osobama starijim od 62 godine ustanovljena je usporena resorpcija leka (Tmax = 115 h kod starijih osoba dok je Tmax = 82 h kod mladih ispitanika). AUC je nešto veća (1663 ng / h / ml kod starijih, u odnosu na 1295 ng / h / ml kod mladih osoba) dok su maksimalne koncentracije leka (9,1 ng / ml kod starijih u odnosu na 10,3 ng / ml kod mladih) slične u obe grupe.
PACIJENTI BEZ CIROZE I SA CIROZOM JETRE Farmakokinetika Pegasysa je slična kod zdravih ispitanika i pacijenata sa HCV. Farmakokinetski profil i koncentracije peginterferona alfa - 2 a u plazmi kos pacijenata bez i sa cirozom su kompatibilni. Nema podataka za pacijente sa dekompenzacijom jetre.
MONOTERAPIJA Preporučuje se subkutana Pegasysa u dozi od 180 mcg jednom nedeljno, u toku 48 nedelja. Ukoliko se posle 12 nedelja ne ispolji povoljan terapijski odgovor (nivo HCV RNK ne manji od 50 IU / ml tj. 100 kopija / ml ili smanjen nivo najmanje sto puta u odnosu na početnu vrednost) može se razmotriti prekid terapije.
- Pacijenti ispod 18 godina: bezbednost i efikasnost Pegasysa jos uvek nije potvrđena u ovoj populaciji pacijenata. - Pacijenti sa oštećenom funkcijom bubrega: kod pacijenata sa klirensom kreatinina većim od 20 ml / min neophodno je podešavanje doze. Pegasys nije ispitivan kod pacijenata sa klirensom kreatinina manjimod 20 ml / min. Preporučuje se da se kod ovih pacijenata Pegasys primenjuje sa oprezom, uz kontinuirano praćenje i redukciju doze u slučaju pojave neželjenih dejstava. - Pacijenti sa oštećenom funkcijom jetre Pegasys nije ispitivan kod pacijenata sa teškim oštećenjima jetre i kod njih ga ne treba primenjivati.
MODIFIKACIJA DOZE U SLUČAJU POJAVE NEŽELJENIH DEJSTAVA
OPŠTA UPUTSTVA: Ukoliko je modifikacija doze neophodna zbog pojave umerenih ili teških neželjenih dejstava (klinički i laboratorijski parametri), redukcija inicijalne doze na 135 mcg je u najvećem broju slučajeva dovoljna. Međutim, kod nekih pacijenata doza se mora smanjiti na 90 mcg ili 45 mcg. Posle povlačenja neželjenih dejstava može se razmotriti mogućnost povećanja doze ili vraćanje doze na inicijalni nivo.
HEMATOLOGIJA Preporučuje se smanjenje doze ukoliko je broj neutrofila manji od 750 ćelija / mm. Kod pacijenata sa vrednostima apsolutnog br neutrofila manjim od 500 ćelija / mm primenu leka treba privremeno obustaviti do vraćanja vrednosti apsolutnog br neutrofila na nivo od preko 100 ćelija / mm. Ponovnu primenu leka treba započeti dozom od 90 mcg uz kontrolu br neutrofila. Redukcija doze na 90 mcg se preporučuje ukoliko je br trombocita manji od 50.000 ćelija / mm, a prekid terapije ukoliko se br trombocita smanji ispod doze od 25.000 ćelija / mm.
FUNKCIJA JETRE Kod pacijenata sa hroničnim HCV su uobičajene fluktuacije u testovima za procenu funkcije jetre. Kao i kod primene drugih interferonna alfa i posle primene Pegasysa može doći do povećanja bazalnih vrednosti ALT, čak i kod pacijenata sa dobrim virusološkim odgovorom. U slučaju progresivnog povećanja serumskog nivoa ALT dozu treba smanjiti na 90 mcg. Lečenje treba prekinuti ukoliko i posle smanjenja doze vrednost ALT raste, kao i u slučaju porasta bilirubina i pojave znakova dekompenzacije jetre.
PSIHIJATRIJSKI SIMPTOMI I CNS: Kod pacijenata koji primaju interferone, uključujući i Pegasys mogu se javiti ozbiljni psihijatrijski poremećaji. Depresija, suicidalne ideje i pokušaji samoubistva zabeleženi su kako kod pacijenata sa, tako i kod pacijenata bez predhodnih psihijatrijskih poremećaja. Stoga se kod pacijenata sa predhodnim anamnestičkim podacima o depresiji Pegasys mora primenjivati sa oprezom, uz kontinuirano praćenje znakova depresije. Obaveza lekara je da informiše pacijenta o mogućnosti nastanka depresije u toku primene Pegasysa, dok bi pacijent trebao da obavesti lekara ukoliko se javi bilo koji simptom ove bolesti. U teškim slučajevima treba razmotriti mogućnost prekida terapije i pacijenta treba uputiti na psihijatrijski tretman.
KARDIOVASKULARNI SISTEM Primena alfa interferona se dovodi u vezu sa pojavom hipertenzije, supraventrikularnih aritmija, bola u grudima i infarta miokarda. Stoga se Pegasys mora obazrivo primenjivati kod pacijenata sa anamnestičkim podacima o oboljenjima srca.
JETRA Kod pacijenata sa dekompenzovanom jetrom bezbednost i efikasnost Pegasysa nije potvrđena. Zbog toga se ne preporučuje njegova primena kod pacijenata sa dekompenzovanom bolešću jetre. Ukoliko se u toku terapije pojave znaci dekompenzacije jetre, primenu Pegasysa treba obustaviti a pacijenta pažljivo pratiti. Kao i kod drugih alfa interferona, povećanje nivoa ALT iznad normalnih vrednosti je zabeleženo tokom primene Pegasysa, čak i kod pacijenata sa virusološkim odgovorom. Terapija se obustavlja ako se i pored samnjenja doze nivo ALT-a progresivno povećava ili ukoliko je uz porast ALT-a zabeležen i nivo porasta bilirubina. OŠTEĆENJE BUBREŽNE FUNKCIJE: Videti Doziranje
POSEBNA STANJA Pegasys sa oprezom treba primenjivati kod pacijenata sa anamnestičkim podacima o plućnim bolestima (npr. Hronična opstruktivna bolest pluća) ili kod onih sa dijabetes melitusom i pratećom ketoacidozom. Kod pacijenata sa dijabetesom može se javiti potreba za modifikovanjem antidijabetičke terapije. Ovo se t5akođe odnosi na pacijente sa poremećajem koagulacije (npr. plućna embolija) ili ozbiljnijom mijelosupresijom.
PREOSETLJIVOST Ukoliko se posle primene Pegasysa pojaveanafilatičke reakcije, terapija se odmah obustavlja i preduzimaju se neophodne medicinske mere.
HEMATOLOGIJA Pegasys bi trebalo primenjivati oprezno kod pacijenata čiji je br neutrofila mani od 1500 ćelija / mm., br. trombocita manji od 75000 ćelija / mm ili kod kojih postoji smanjenja vrednosti hemoglobina ispod 10 g / dl. Pre početka primene leka i u toku trajanja terapije preporučuje se redovna kontrola hematoloških parametara.
POVIŠENA TELESNA TEMPERATURA (GROZNICA) Tokom primene interferona česti su povišena telesna temperatura i simptomi slični gripu. Stoga, u slučaju produženog trajanja telesne temperature moraju se isključiti ostali uzroci, posebno ukoliko se radi o pacijentima sa neutropenijom.
PROMENE U OKU U pojedinačnim slučajevima zabeležena je pojava oftamoloških poremećaja kao što su krvavljenja u retini, tačkaste promene u vidnom polju ili okluzija arterije ili vene retine. U slučaju pojave smanjenja oštrine vida ili suženja vidnog polja neophodan je oftamološki pregled. Pošto se opisane promene javljaju i u drugim bolestima, kod pacijenata sa dijabetesom ili hipertenzijom se pre početka primene leka preporučuje oftamološki pregled.
PROMENE NA PLUĆIMA Kao i u toku primene drugih alfa interferona i posle primene Pegasysa zabeležena su neželjena dejstva na nivou respiratornog sistema, kao što su dispnea, infiltrati u plućima, pneumonija i pneumonitis. U slučaju postojanja dugotrajnih ili neobjašnjivih plućnih infiltrata, kao i pogoršanja funkcije pluća, terapiju treba prekinuti.
OSTALO Posle primene alfa ainterferona zabeleženi su retki slučajevi egzacerbacija psorijaze, tako da se Pegasys mora oprezno primenjivati kod pacijenata sa psorijazom, a u slučaju njene pojave ili pogoršanja već postojećih promena, terapiju treba prekinuti.
U toku primene Pegasysa treba izbegavati konzumiranje alkoholnih pića ili ograničiti dnevni unos alkohola na najviše 20 g.
LABORATORIJSKI TESTOVI
Pre početka primene Pegasysa kod svakog pacijenta se preporučuje određivanje standardnih hematoloških i biohemijskih parametara. Za početak primene Pegasysa potrebne su sledeće laboratorijske vrednosti: - br trombocita jednak ili veći od 90.000 / mm - apsolutni br neutrofila jednak ili veći od 1500 / ml - koncentracija kreatinina u serumu za 1.5 puta niža od gornje granice normalne vrednosti - TSH i T4 u granicama normale ili adekvatno kontrolisana funkcija tireoidne žlezde Posle početka primene leka, krvnu sliku bi trebalo kontrolisati na svake 2 nedelje, a biohemijske testove treba ponavljati na svake 4 nedelje. Dodatne testove bi trebalo vršiti periodično (barem na svake 4 nedelje) u toku tretmana.
Generalno, u toku prve dve nedelje primene Pegasysa može se istovremeno javiti smanjenje ukupnog broja leukocita i ukupnog broja neutrofila (videti neželjena dejstva). Prema rezultatima kliničkih studija, posle ovog perioda dalji pad navedenih parametara se javlja retko. Preporučuje se smanjenje doze ukolikoukupan br neutrofila padne ispod 750 / mm. Kod pacijenata kod kojih je ukupan br neutrofila niži od 500 ćelija / mm primenu leka treba obustaviti sve do povećanja ovog parametra na iznad 1000 / mm. Rezultati kliničkih studija sa Pegasysom ukazuju da posle smanjenja doze ili prekida terapije dolazi do povećanja ukupnog br neutrofila. U toku primene Pegasysa može se javiti smanjenje br trombocita ali se ovaj parametar vraća na inicijalnu vrednost posle završetka tretmana. Preporučuje se smanjenje doze u slučaju pada br trombocita na ispod 50.000 / mm a primenu leka treba obustaviti ukoliko se br trombocita smanji ispod nivoa od 25.000 / mm. Smanjenje hemoglobina se takođe može javiti tokom primene leka. Posle modifikacije terapijske doze ili prekida primene leka ovaj parametar se vraća na inicijalnu vrednost.
Poremećaj funkcije tireoidne žlezde ili egzacerbacija već postojeće disfunkcije je zabeležena u toku primene alfa interferona, što je slučaj i sa Pegasysom. Kod pacijenata sa hroničnim HCV-om, pre početka primene Pegasysa neophodno je odrediti nivo tireotropina (tireodni stimulirajući hormon TSH). Sa primenom Pegasysa se može započeti ukoliko se farmakološkim mmerama nivo TSH održava u granicama normalnog opsega. Ukoliko se kod pacijenata pojave klinički znaci mogućeg poremećaja funkcije tireoideje, preporučuje se praćenje nivoa TSH. U prisustvu disfunkcije tireoidne žlezde sa primenom Pegasysa se može nastaviti ukoliko se farmakološkim merama nivo TSH održava u granicama normale. Kao i kod primene drugih alfa interferona i kod Pegasysa je u pojedinačnim slučajevima zabeleženo značajno povećanje triglicerida u serumu. Stoga bi pre modifikovanja doze trebalo primeniti dijetetski režim ili druge terapijske postupke. Posle prestanka upotrebe Pegasysa nivo serumskih triglicerida se brzo vraća na normalnu vrednost (videti neželjena dejstva)
Uticaj Pegasysa na sposobnost upravljanja motornim vozilom ili rad na mašinama nije ispitivan. Pacijente kod kojih se jave simptomi slični gripu, blaga glavobolja, znaci depresije, konfuzija, vrtoglavica ili umortreba upozoriti da izbegavaju vožnju ili rad na mašinama.
TRUDNOĆA I DOJENJE Za sada ne postoje podaci o primeni peginterferona alfa 2 - a kod gravidnih žena tako da se Pegasys ne sme primenjivati u toku trudnoće. Nije poznato da li se Pegasys izlučuje u mleku dojilja. U zavisnosti od terapijske važnosti primene Pegasysa kod majke, neophodno je doneti odluku da li treba prekinuti dojenje ili primenu leka.
Neželjena dejstva pojedinačne subkutane doze Pegasysa kod pacijenata sa renalnim oštećenjem su kompatibilna sa neželjenim dejstvima kod zdravih osoba i javljaju se samo u malo većoj incidenci.
Neželjena dejstva i poremećaj laboratorijskih rezultata tokom ispitivanja Pegasysa su potvrdila očekivani profil interferonske terapije. Kao i kod drugih interferona, pored povećanja ALT, javljaju se i drugi poremećaji laboratorijskih vrednosti: - poremećaj elektrolita (hipokalijemija, hipokalcemija, hipofosfatemija), hiperglikemija, hipoglikemija i povećanje triglicerida. - Takođe, nastaje sniženje hematoloških parametara. U većini slučajeva moguće je postići korekciju podešavanja doze ili vraćanje na kontrolni nivo posle 4 do 8 nedelja od prekida lečenja
Pegasys se razlikuje od standardnog interferona po češćoj neutropeniji 13 % (prema 6 - 7 %) i trombocitopeniji (6 % prema 2 %). Kod 4 % pacijenata tokom tretmana apsolutni br neutrofila privremeno pada ispod 500 / mm. Sniženje trombocita ispod 50.000 / mm je zabeleženo u 5 % slučajeva, većinom kod pacijenata sa cirozom ili onih koji su ušli u ispitivanje sa trombocitima od 75.000 / mm. Neutrališuća antiinterferonska antitela se javljaju kod 1 - 2 % pacijenata lečenih Pegasysom. Tokom lečenja mogu nastati klinički signifikantne promene u testovima za određivanje funkcije tireoideje, koje zahtevaju kliničku intervenciju. Frekvenca kod primene Pegasysa je slična drugim interferonima.
INTERAKCIJE
Primena 180 mcg Pegasysa kod zdravih muškaraca jednom nedeljno, u toku 4 nedelje, ne menja farmakokinetiku mefenitonina, dapsona, debrisokvina i tolbutamida. Prema tome, Pegasys ne utiče na metaboličku aktivnost izoenzima citohroma P450-3A4, 2 C9, 2 C19 ili 2 D6. Rezultati iste studije su pokazali povećanje AUC za teofilin (marker aktivnosti citokroma P450 i A2 izoenzima. Stoga bi prilikom kombinovanja Pegasysa i teofilina trebalo pratiti koncentraciju teofilina u serumu i prilagođavati njegovu dozu. Maksimalna interakcija između teofilina i Pegasysa se zapaža posle 4 nedelje primene Pegasysa.
Zapaženo je da interferonipojačavaju neurotoksičnost, hematoksičnost i kardiotoksičnostistovremeno primljenih lekova, tako da se slična interakcija ne može isključiti primenom peginterferona alfa-2a. Pri kombinovanoj terapiji Pegasysa sa ribavirinom nisu zapažene farmakokinetske reakcije.
PREDOZIRANJE Prisutno je prilikom aplikaije najmanje 2 injekcije Pegasysa u toku 2 uzastopna dana (umesto u toku 2 nedelje), pa sve do slučajeva svakodnevne primene leka u toku jedne nedelje (1260 mcg / nedeljno). Ni kod jednog od ovih pacijenata koji su primili ovako velike doze nisu registrovani neuobičajeni simptomi zbog kojih bi terapiju trebalo obustaviti. Napr. Kod pacijenata sa karcinomom bubrega su primenjivane doze pegasysa od 540 mcg / nedeljno, a kod hronične mijeloidne leukemije 630 mcg / nedeljno. Umor, pospanost i neutropenija su bili neželjena dejstva.
