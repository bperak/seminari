10 navika koje vas debljaju
Znamo da zvuči ludo, ali trebali biste prestati sa unošenjem hrane koja na etiketi ima oznake bez masti, low fat, nizak procenat masti i sl. Naime, one vas poštede nekoliko kalorija ali u suštini umesto masti dodaju lose ugljene hidrate koji se brzo vare i brzo izazivaju glad.
2. Izbegavanje nutricioniste
Pre početka bilo koje dijete, programa vežbi ili korišćenja preparata za mršavljenje konsultujte se sa nutricionistom. Novine i internet su preplavljeni dijetama i programima za mršavljenje koji su u najvećem broju slučajeva pisani od strane nestručnih lica koji dijete baziraju najpre na ličnom iskustvu. Svačiji metabolizam je specifičan i saveti nutricioniste su neophodni
3. Premalo ili previše sna
Prema istraživanjima Wake Forest research tima, ljudi koji spavaju 5 ili manje sati imaju 2,5 puta više naslaga na stomaku, dok oni koji spavaju 8 i više sati dodaju nešto malo manje od toga. Spavajte od 6 do 7 sati, što je idealno za kontrolu težine.
4. Besplatna hrana u restoranima
Ovo možda zvuči nebitno ali obratite pažnju. U mnogim restoranima, kafićima i sličnim objektima dobijate besplatnu hranu pored jela ili pića koje naručujete. Kolačići, čips, začinjeni hlebići, i sl. koje usput grickate dok čekate svoju porudžbinu mogu dodati i do 400 kalorija vašem obroku.
5. Gazirana pića čak i ona dijetalna
Gazirana pića sadrže puno šećera i već je postalo opšte poznato da ih ne treba konzumirati. Mnogi utehu nalaze u dijetalnim gaziranim pićima što nikako nije rešenje. Dijetalna gazirana pića sadrže zalađivače koji okidaju receptore u vašim ustima i stomak automatski počinje da luči supstance koje razgrađuju šećere. Budući da šećera nema, ove supstance se gomilaju i vremenom mogu izazvati oštećenje jetre.
6. Preskakanje obroka
Ova navika definitivno povećava šanse da dobijete na težini, pogotovo ako preskačete doručak. Preskakanje obroka imaće za posledicu to da vaš organizam u sledećem obroku traži nadoknadu, što za posledicu ima prejedanje, širenje želuca i stvaranje navike unošenja veće količine hrane.
7. Jedete brzo
Naš organizam ima veliku manu. Stomaku je potrebno 20 minuta da pošalje informaciju mozgu da ste siti. Jedite polako. Istaživanja pokazuju da ljudi koji svoju hranu unose lagano i sa uživanjem unesu u proseku 66 kalorija manje po obroku. Iako zvuči malo, na godišnjem nivou možete izgubiti preko 10 kg.
8. Hrana na stolu
Iako je kod nas ovaj običaj neizbežan, potrudite se da pribegnete sistemu koji viđate obično na američkim filmovima. Nemojte poslužavnike, šerpe, činije i ovale sa hranom stavljati na sto. Služite direktno iz kuhinje, dodajte od ruku do ruku i sipajte onoliko koliko procenite da ćete pojesti. Stavljanje hrane na sto povećava šanse da pojedete više hrane nego što je vašem organizmu potrebno.
9. Beli hleb
Iako ova navika počinje da jenjava u našem načinu ishrane, još uvek je prisutna. Kupujte hleb sa zrnevljem i izbacite beli hlep iz upotrebe. Zrna žitarica sadrže više vlakana od njihove prerađevine brašna.
10. Veliki zalogaji
Ljudi koji imaju veći zagrižaj unesu u proseku 52 % više kalorija od ostalih. Uzimajte male zalogaje i žvaćite temeljno. Unećete manje hrane i više ćete uživati u njoj.
