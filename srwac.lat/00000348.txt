Nudimo vam nekoliko veoma korisnih saveta kako da povećate broj klikova uz iste troškove. Suvišno je reći Web Media Agency već odavno koristi sve ove savete u optimizovanju kampanja svojih klijenata.
SAVET 1 - AdWords-ov alat za ključne reči
AdWords-ov alat za ključne reči je najbolja početna tačka za otkrivanje najbolje liste početnih ključnih reči, a Google je veoma dobar u pokazivanju relevantnosti tih reči. Ovaj alat još uvek nije savršen za srpski jezik, ali i dalje je koristan pri pravljenju početne liste ključnih reči. On izvlači reči koje se inače koriste najčešće na Google pretraživaču a koje su slične zadatim ključnim rečima. Postoje i drugi alati za ključne reči, koji takođe tek treba da krenu da rade punom parom za srpski jezik, a dok se to ne desi, ostaje vam da se uzdate u statistiku već urađenih kampanja.
SAVET 2 - Izveštaj o upitima na pretrazi
Takozvani Search Query report (izveštaj o upitima na pretrazi) je veoma koristan da bi se vaš spisak ključnih reči najbolje optimizovao i usmerio ka tačno željenoj ciljnoj grupi. Izveštaj prikazuje sve upite koji su doprineli da se vaš oglas prikaže, a zatim možda i klikne na njega. Ovde ne moraju biti samo vaše zadate ključne reči, već i neki duži pojmovi koji sadrže neku vašu ključnu reč. Osim što možete da se fokusirate na ključne reči koje donose najbolji odnos klikova i prikaza, takođe možete videti i kandidate za negativne ključne reči. Na primeru - ako prodajete stanove u mnogim gradovima ali ne i u Nišu i stavili ste ključnu reč " jeftini stanovi u centru ", a zatim otkrijete da je dosta korisnika došlo do vašeg oglasa preko ključne reči " Niš jeftini stanovi u centru ", dobro rešenje je da za reč Niš stavite da je negativna ključna reč (koja nikada neće dovesti do prikaza vašeg oglasa).
SAVET 3 - Tipovi poklapanja ključnih reči
Ključne reči mogu da se poklapaju sa upitom korisnika na tri načina - široko poklapanje (zadata ključna reč može da se pojavljuje bilo gde u upitu), poklapanje po frazi (zadata kombinacija ključnih reči može da se pojavljuje bilo gde u upitu u istom obliku), i egzaktno poklapanje (radi samo ako je potpuno isti upit i ključna reč). Sva tri načina poklapanja imaju svoje prednosti i mane, pa se savetuje da se koriste sva tri oblika.
SAVET 4 - Ubacivanje ključnih reči direktno u oglas
Testirajte takozvani Keyword Insertion (KWI) u tekstualnim oglasima. To znači da kada neko potraži vašu ključnu reč, prikazaće se vaš oglas sa tom ključnom reči umesto neke generičke reči u oglasu. Ovakvi oglasi dobro funkcionišu ako je lista ključnih reči specifična, tj. ne sadrži reči koje su veoma često tražene. Međutim ako su vam ključne reči preopšte može doći do rasipanja ciljne grupe. Npr. ako napravite oglas " Daleka putovanja " i onda postavite da kad neko traži Karibi, Njujork, ili Japan dobije vaš oglas na kome piše " Karibi / Njujork / Japan " umesto " Daleka putovanja ", razmislite ponovo koliko ljudi koji kucaju Njujork, Japan ili Karibi u pretraživac traži baš putovanje u neku od tih destinacija.
SAVET 5 - Rotirajuće prikazivanje reklama
Obavezno postavite vaše reklame u istoj grupi reklama da se rotiraju, a ne, kako Google podrazumevano stavlja, da se prikazuju tako da " najuspešnija " ima najviše prikaza. Ovo je važno jer samo na taj način možete da testirate koje su reklame stvarno najbolje i da vremenom stičete osećaj kakve reklame bolje rade.
