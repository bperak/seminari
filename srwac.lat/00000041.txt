Ključni trenutak u razvoju hirurgije supraaortalnih grana podrazumevao je kršenje jedne dogme. Klasičan stav je bio da perfuzija mozga ne sme da se prekine duže od tri minuta, inače se javljaju ireverzibilna oštećenja neurona. Da bi se načinila rekonstrukcija karotidne arterije mora se privremeno obustaviti protok krvi kroz nju. 
Da li mozak može da podnese privremenu ishemiju (kakvu i koliko dugu), bez funkcionalnih i strukturnih lezija? Kako bi smo ovu ishemiju mogli sa smanjimo ili ukinemo? 
Prve operacije na karotidnoj arteriji izvedene su, uglavnom, bez protekcije mozga, uz princip da vreme klemovanja bude što kraće. Međutim, problem cerebralne protekcije tokom klemovanja karotidnih arterija sve vreme je intrigirao vaskularne hirurge u pokušajima da karotidnu endarterektomiju učine što bezbednijom. 
Ideja postavljanja privremenog protektivnog shunta koji bi tokom klemovanja arterija odžavao cerebralnu perfuziju realizovao je prvi put Cooley (1956), plasiranjem ekstraluminalne polivinilske cevčice koja zaobilazi klemovani segment, ali stvara nove tehničke probleme pri plasiranju i ekstrakciji, kao i zatvaranju erteriotomije. 
Mnogo praktičnijom pokazao se temporerni intraluminalni protektivni shunt, koji su nekako istovremeno uveli u upotrebu Javid i Thompson na osnovu sugestije od strane slavnog Stanley Crawford - a (1961). Intraluminalni shunt podrazumeva plasiranje polivinilske cevčice, nakon arteriotomije, u distalni i proksimalni arteriski segment tako da je rekonstrukcija moguća, a perfuzija mozga teče nesmetano. Kada je u upotrebu uveden intraluminalni shunt smatralo se da je on idealno rešenje jer omogućuje da sve vreme dok su karotidne arterije klemovane, odgovarajuća moždana hemisfera bude adekvatno perfundovana. Danas su u upotrebi više vrsta šanta, a najsavremeniji je Pruitt-Inahara čijom se upotrebno eliminiše potreba za klemovanjem karotidnih arterije. Tehnika plasiranja intraluminalnog protektivnog shunt-a prikazana je na Slikama 15.1 i 15.2. 
Sve hirurge koji se bave karotidnom hirurgijom možemo podeliti na one koji ga koriste uvek, nikad ili ponekad (selektivno). Danas je najmanje hirurga koji intraluminalni shunt koriste uvek. Ipak, oni koji smatraju da shunt treba koristiti uvek, kao razlog navode: 
Raniji ispilateralni cerebralni inzult je (apsolutna) indikacija za primenu šanta kako bi se sprečilo reperfuziono oštećenje mozga, u zoni koja je ledirana ranijim ishemičkim infarktom. Ishemički infarkt u svom središtu ima zonu nekroze koja kasnije biva prožeta vezivnim i ožiljnim tkivom. Ostaje sklonost za reinfarkciju ili akutizaciju starog insulta, a patogenetski mehanizam je: 
U svakom slučaju, moždana hemisfera sa zonom postinfarktne nekroze teže podnosi oscilacije u perfuziji, a intraluminalni shunt bi trebalo da ih ublaži. Međutim, raniji cerebralni insult, u nekim slučajevima ostavlja za sobom minimalni neurološki deficit koji se rutinskim neurološkim pregledom ne može otkriti. Bolesnik može biti čak i asimptomatski, ali ako je bilo ireverzibilnog oštećenja moždanog tkiva po tipu infarkta, CT ili NMR mozga će ga detektovati (silent brain infarction). Dakle, kriterijum ovde ne bi trebalo da bude neurološki status, nego CT (NMR) nalaz. Ponekad se, CT-pozitivan nalaz otkriva u pacijenata sa TIA i asmptomatskih karotidnih stenoza. Zato je preoperativni CT pregled mozga uvek koristan. 
Simultane lezije drugih arterija: Hemodinamski značajna bolest druge karotidne i vertebralnih arterija je, takođe, indikacija za primenu šanta. Kod takvih bolesnika se ne može očekivati da, i ako je Willis-ov šestougao funkcionalan, perfuzija čitavog mozga bude dobra, ako se radi o dužem klemovanju. U nekim situacijama, kao što je izvođenje transpozicije, moraju se itovremeno klemovati dve arterije koje dovode krv do mozga (napr. karotidna i vertebralna), pa će ishemija biti intenzivnija. Ako se još prethodno mora uraditi endarterektomija jedne ili dve arterije protekcija mozga je poželjnija. 
Nejprecizniji kriterijum za upotrebu shunta, je stanje cerebralnog protoka. Postoje brojni načini da se tokom operativnog zahvata na karotidnim arterijama procenjuje cerebralni protok, kao i moždane funkcije. Osnovni su: 
Neurološki status bolesnika nakon klemovanja karotidnih arterija se može proceniti samo ako je bolesnik u lokalnoj ili regionalnoj anesteziji. 
Tokom lokalne i / ili regionalne anestezije preciznije se postavlja indikacija za šant na osnovu promena u neurološkom statusu posle klemovanja karotidnih arterija. Međutim tokom lokalne i / ili regionalne anestezije postoji poseban stres u budnog pacijenta. Ekscesivno lučenje kateholamina i njihove reperkusije na kardiovaskularni sistem sa odgovarajućim komplikacija mogu da naprave više štete nego koristi. Osim toga, treba pomisliti i na to da je stres kod hirurga veći ako operiše arteriju koja dovodi krv do mozga u budnog pacijenta.. 
Opšta endotrahealna anestezija u hirurgiji arterija koje dovode krv do mozga ima brojne prednosti: 
bolje čuva moždane autoregulacione mehanizme cerebralne cirkulacije, pruža mogućnost intraoperativnnog komuniciranja sa pacijentom (monitoring svesti). Postavlja se pitanje od čega bolesnik ima više koristi? 
Mnoge prospektivne studije su isticale prednosti regionalne anestezije prilikom karotidne endarterektomije. Regionalna anestezija, svakako, predstavlja " najbolji intraoperativni monitoring " cerebralnog protoka. Međutim, kod izbora vrste i tipa anestezije mo ramo imati mnogo različitih parametara u vidu, a ne samo mogućnost monitoringa moždanih funkcija. 
Elektroencefalografija (EEG) 
Kontinuirano intraoperativno registrovanje EEG-a treba da pokaže eventualne značajne promene električne aktivnosti mozga nakon klemovanja karotidnih arterija. U ovom slučaju praćenjem električne aktivnosti mozga dobijamo indirektnu informaciju o kritičnom uticaju ishemije na cerebralnu funkciju. Ako se registruju značajne promene električne akivnosti mozga nakon (i u toku) klemovanja, sledi plasiranje šanta. Naročito ako se EEG promene nastale posle klemovanja karotidnih arterija ne povuku na medikamentozno podizanje krvnog pritiska, obavezno treba primeniti šant. 
Postoji još jedno rešenje. Obzirom da shunt najviše smeta pri aktu endarterektomije, ona se može izvoditi bez šanta, a onda tek ukoliko EEG pokaže značajne promene, uz protekciju intraluminalnim shunt-om se izvodi patchplastika karotidne arterije. 
Somatosensorni evocirani potencijali (SEP) 
Somatosenzorni evocirani potencijali (SEP), takođe reflektuju funkcionalnost moždanog stabla. Oni predstavljaju reakciju moždanog stabla na periferne nadražaje. Najčešće se stimuliše nervus medianus u predelu ručnog zgloba. Reakcija moždanog stabla se procenjuje na osnovu promena električne aktivnosti. 11 Smanjenje cerebralnog protoka tokom klemovanja karotidnih arterija može izazvati promenu električne aktivnosti moždanog stabla. Somatosenzorni evocirani potencijal se menja kada je regionalni cerebralni protok manji od 18 ml / 100 g. moždanog tkiva u minuti. Samim tim SEP može biti dobar indikator za upotrebu šanta tokom karotidne endarterektomije (Slika. 15.4) 
intraoperativne (mikro) embolije pri disekciji, klemovanju i deklemovanju, promena cerebralnog protoka pri klemovanju karotidnh arterja, stepena reperfuzije mozga, u odnosu na početne vrednosti. 
Transkranijalni Doppler omogućava merenje cerebralnog protoka pre i posle klemovanja karotidnih arterija. Obično se standardno prate morfološki i hemodinamski parametri protoka kroz prednju, srednju i zadnju cerebralnu arteriju. Indikacija za primenu šanta je značajan pad cerebralnog protoka nakon klemovanja karotidnih arterija. Detekcija embolijskih epizoda predviđa i definiše uzroke peroperativnog insulta (Slika 15.5, 15.6). Značajna za edukaciju hirurga je činjenica da pouzdano možemo odrediti koji manevar je doveo o porasta emboligenog rizika. O preciznosti ove metode govori čitav niz radova, mada ima i onih koji je osporavaju. 
Merenje retrogradnog pritiska (" stump pressure ") u cilju postavljanja indikacija za primenu šanta tokom karotidne endarterektomije se izvodi punkcijom zajedničke karotidne arterije nakon klemovanja proksimalnog dela zajedničke i spoljašnje karotidne arterije. Pored retrogradnog pritiska koji se dobija direktnim merenjem, koriste se i drugi parametri koji se na osnovu njega izračunavaju. To su: cerebralni perfuzioni pritisak (cerebral perfusion pressure) i kolateralni hemisferični vaskularni otpor (collateral hemisferic resistance ratio). Cerebralni perfuzioni pritisak predstavlja raziliku između retrogradnog pritiska i pritiska u veni jugularis interni. Najmanja vrednost cerebralnog perfuzionog pritiska iznad koje ne treba koristiti intraluminalni shunt je 18 mmHg 23 
Međutim, u praksi se najviše koristi retrogradni pritisak. U literaturi nema konsezusa o tome kolika je minimalna vrednost retrogradnog pritiska koja omogućava operaciju bez šanta. Kritične vrednosti koje se navode se kreću od 25 mmHg, preko 50 mmHg, pa do najmanje 70 mmHg. Pošto nema jasnih kriterijuma, jasno je da se ovaj parametar ne može smatrati pouzdanim indikatorom za upotrebu intraluminalnog šanta. 
Zašto se merenje retrogradnog pritiska ne može smatrati pouzdanim? 
Prvo, merenje se obično vrši ispod lezije na unutrašnjoj karotidnoj arteriji, što znači da izmerene vrednosti nisu realne. Drugo, Willis-ov šestougao je kompletan u anatomskofunkcionalnom smislu u samo 50 % slučajeva. Samim tim, jasno je zašto će bo les nici sa kompletnim Willis-ovim poligonom bolje tolerisati klemovanje karotidne ar te rije. Status Willis-ovog šestougla se može preoperativno utvrditi samo NMR angio gra fi-jom ili transkranijalnim Dopplerom. Najbitniji podatak je funkcionalnost ramus komu nikans posterior (ramus communicans posterior), pošto je njeno postojanje i pro laznost najproblematičnije, a najveći deo kompenzatornog protoka između prednje i zad nje moždane cirkulacije odvija se preko nje 4. 
Procena retrogradnog krvarenja (" back bleeding ") iz otvorene unutrašnje karotidne arterije je grublja varijanta prethodne metode. Ona zahteva veliko lično iskustvo onoga koji je primenjuje. Računa se da pulsirajuće retrogradno krvarenje signalizira da je retrogradni pritisak preko 50 mmHg, te se endarterektomija može završiti bez intraluminalnog shunta, međutim ovaj podatak je krajnje aproksimativan. 
Indikacije za primenu intraluminalnog shunt-a 
Kao najbolja metoda za procenu cerebralnog protoka i postavljanje indikacija za šant, se pokazao operacioni zahvat u regionalnoj / lokalnoj anesteziji, jer je šant upotrebljavan u 9 do 21 % slučajeva. 
U bolesnika operisanih u opštoj anesteziji, kada je cerebralni protok procenjivan na osnovu EEG-a, shunt je korišćen u 10 - 20 % slučajeva. Najčešća upotreba šanta bila je kada je indikacija postavljena na osnovu merenja retrogradnog pritiska i tu je šant korišćen u 10 - 15 % slučajeva. Međutim, Raithel objavljuje serije od nekoliko hiljada operisanih pacijenata (možda najveći broj pacijenata u jednom centru) bez i jednog slučaja primene intraluminalnog shunt-a tokom everzione endarterektomije sa sjajnim ranim i kasnim rezultatima. 
Velika diskrepanca među metodama koje bi mogle da pomognu kod indiciranja upotrebe intraluminalnog shunta govori da se moramo pouzdati u rezultate peroperativnog neurološkog mortaliteta i morbiditeta različitih studija, kao i klinička pravila, koja treba individualno primenjivati, analizirajući kompletnu situaciju kod određenog pacijenta. Dobra je ona metoda kojom hirurg postiže dobre rezultate. 
ako je bolesnik ranije imao ipsilateralni cerbrovaskulatni insult (CT ili NMR pozitivan); ako na kontralateralnoj karotidnoj i vertebralnim arterijama postoje hemodinamski značajne promene; ako se preoperaciono zna da je Willis-ov šestougao insuficijentan; ako se intraoperaciono utvrdi da je cerebralni protok nedovoljan. 
