Kpor
Klub Privrednika Opštine Ruma
Žena za 5
Opportunity banka, četvrtu godinu zaredom raspisuje konkurs za izbor najbolje preduzetnice godine u nameri da ženama u preduzetništvu pruži javnu podršku i pomoć u razvoju sopstvenog biznisa ili poljoprivredne proizvodnje kao i da promoviše uspešne modele ženskog preduzetništva.
Pravo učešća na konkursu imaju državljanke Republike Srbije sa stalnim boravkom u Republici Srbiji koje ulaze u jednu od ovih kategorija:
žene koje imaju mikro, malo ili srednje preduzeće registrovano na svoje ime i aktivno učestvuju u poslovnim aktivnostima
žene nosioci registrovanog poljoprivrednog gazdinstva
Poslanici Narodne Skupštine Republike Srbije usvojili su na sednici 5. decembra 2012. godine izmene Zakona o autorskom i srodnim pravima.
Predloženim izmenama objedinjuje se naplata naknade za javno saopštavanje, koju će od sada naplaćivati samo jedna od organizacija SOKOJ, O. F. P. S. i PI i prikupljena sredstva raspoređivati između preostalih organizacija. Takođe, uvode se i kriterijumi za maksimalan iznos naknade za javno saopštavanje na mesečnom nivou, tako da će ona zavisiti od minimalne zarade na nivou Republike Srbije i kvadrature objekta u kojem se vrši prijem gostiju, potrošača i naručilaca usluga obveznika naknade.
Na osnovu inicijative Kluba privrednika opštine Rume i Opšteg udruženja preduzetnika Rume, 29.11.2012. godine održana je osnivačka Skupština Unije poslodavaca Rume, u konferenciskoj sali restorana Vulin, sa početkom u 12 h.
Osnivačkoj skupštini prisustvovalo je oko 40 poslodavaca, a osnivače Unije poslodavaca pozdravili su i počasni gosti predsednik opštine Rume Goran Vuković, generalni sekretar Unije poslodavaca Srbije Dušan Korunvoski, predsednik nadzornog odbora i sektora za hotelijerstvo i turizam Stevan Rodić, predsednik Unije poslodavaca Vojvodine Stanko Krstin, ispred Nacionalne agencije za regionalni razvoj Oliver Ognjenović i predsednik Socijalno ekonomskog saveta opštine Ruma Nenad Borović.
Za predsednika skupštine UPR izabran je Aleksandar Petrović - vlasnik i direktor DOO APC Ruma, za potpredsednika skupštine UPR izabran je Aleksandar Banjac - vlasnik knjigovodstvene agencije Polet Ruma.
Nacionalna agencija za regionalni razvoj u saradnji sa Beogradskim sajmom, organizuje 11. Međunarodni sajam preduzetništva Biznis baza 2012, koji će se održati od 29.11.2012. i 01.12.2012. u hali I Beogradskog sajma u Beogradu.
8.11. 2012. godine sa početkom u 11 časova u konferencijskoj sali Kulturnog centra u Rumi, održana je konferencija povodom završetka implementacije projekta Informacija u pravo vreme - preduzetnički Info-centar. Opširnije...
Lokalni izbori 2012 Ruma
Lokalni izbori 2012 Ruma
Klub Privrednika Opštine Ruma i Opšte Udruženje Preduzetnika u potpunosti je podržalo kandidaturu Familije preduzimljivih građana opštine Ruma i gospodina Olivera Ognjenovića za gradonačelnika, na predstojećim lokalnim izborima 06.05.2012. godine. Grupe Građana Familija preduzimljivih građana za preporod Rume - Oliver Ognjenović " nalazi se na lokalnoj listi pod rednim brojem 9. Prvi na lokalnoj listi je predsednik Kluba Privrednika Opštine Ruma, Dušan Abadzin, drugi predsednik Opšteg Udruženja Preduzetnika Đuro Drvenica. Osnovni razlog zašto su se privrednici odlučili na ovaj korak je želja da se privreda vrati na nekadašnji visoki nivo a lokalni progam Familije KPOR smatra velikom šansom za privredni preporod na nivou lokalne zajednice.
