NOVI RENAULT ESPACE 
Novi Renault Espace: saga o ovom modelu se nastavlja, i nakon 28 godina postojanja i nakon više od 1,2 miliona prodatih primeraka. 
Novi Renault Espace je dobio na prednjem delu novi identitet marke Renault što mu daje još dinamičniji stil i ističe njegovu ulogu statusnog vozila. 
Motori koji su manje štetni za okolinu: značajno smanjenje potrošnje goriva i emisije CO2. 
Pionir među jednovolumenima nastavlja s usavršavanjem: i dalje nudi više tehnologije uz novu kameru za vožnju unatrag, i ostaje i dalje jednovolumen koji može smestiti sedam putnika u najvećoj udobnosti. 
« Bio je to značajan izazov: povratiti privlačnost i konkurentnost Espacea u pogledu emisije CO2 u vrlo takmičarskom okruženju, rekao je Laurent Bernard, pomoćnik direktora programa Espace. Cilj je zadržati vernost naših kupaca i osigurati dobar komercijalni prelaz sa budućim Espaceom. ». 
Novi identitet dizajna sa specifičnim stilom Espacea 
Novi Renault Espace je dobio novi identitet dizajna marke Renault koji naglašava njegov karakter i daje mu dodatnu dinamičnost. Prateći primer novih vozila marke, logo na maski motora je povećan i okomito položen kako bi bio dodatno naglašen unutar velike crne letvice obrubljene hromiranim ukrasom. 
Svi aduti koji su doprineli uspehu vozila Renault Espace nalaze se na ovoj novoj verziji: prostornost, prilagodljivost, udobnost, vidljivost i osvetljenje za dobrobit svih putnika. 
Novi Renault Espace i dalje nudi kabinu u kojoj se udobno može smestiti 7 putnika, a ta najveća udobnost među ostalim konkurentima na tržištu je postignuta zahvaljujući postojanju 7 pravih sedišta i velikom krovnom otvoru koji propušta mnogo svetlosti. 
Izrađene od modernog materijala, presvlake Novog Renaulta Espace otporne su na tečnosti na bazi vode i ulja. Renault je prvi proizvođač automobila koji nudi tkanine s potpisom Teflon Automotive High Protection. Obrada Teflon štiti sva tekstilna vlakna, a da pritom ne menja njihov izgled, udobnost ni osećaj pod prstima. Ova inovacija je posebno prilagođena porodičnim vozilima jer sprečava stvaranje mrlja i olakšava čišćenje presvlaka čime se zadržava njihov svež izgled i posle dugo vremena. 
Kako bi se olakšalo upravljanje i parkiranje, Novi Renault Espace nudi kameru za vožnju unatrag. Upravljanje je precizno zahvaljujući dodatku nove dimenzije na slici koja se reprodukuje vozaču. Slika zadnjemg dela se prikazuje u boji na ekranu navigacije smeštenom na središnjem delu armaturne ploče. 
Čitač za DVD-ove s 2 ekrana od 7 integrisan u naslone za glavu prednjih sedišta ponuđen je na svim verzijama Espacea. Ova ponuda multimedije koja će oduševiti decu u potpunosti je fabrički ugrađena što garantuje besprekoran kvalitet i kvalitetnu završnu obradu čime se smanjuje rizik od krađe. 
Kako bi se zaokružio ovaj niz opreme, Novi Renault Espace nudi u seriji na svim verzijama lepezu tehnologije koja olakšava život i oslobađa od svih prepreka: umrežen sistem navigacije Carminat TomTom Live, hands-free kartica, automatska parkirna kočnica, potpuna spojivost (audiostreaming putem opcije Bluetooth, kao i utičnica AUX ili USB). 
Na kraju, Novi Renault Espace zadržava sve karakteristične kvalitete prilagodljivosti unutrašnjosti, zahvaljujući vođicama koje pružaju veliku slobodu u postavljanju sedišta u zadnjem delu. Na taj se način Novi Renault Espace može konfigurisati prema potrebi kako bi smestio do 7 putnika uz udobnost na visokom nivou. 
Proizveden u Francuskoj u fabrici Renault u Sandouvilleu (Seine Maritime), Novi Renault Espace u sebi nosi sve gene kvalitete marke Renault: kvalitet koncepta i proizvodnje, izbor materijala, dinamički kvaliteti. 
Novi Renault Espace ostaje i dalje otelovljenje savremenosti, luksuza i kvalitete oznake« made in France ». 
U 28 godina istorije, Renault Espace je znao da zadrži vernost brojnih kupaca. U Evropi se prodao u više od 1,2 miliona primeraka. 
U vreme lansiranja 1984., Renault Espace je definisao koncept limuzine jednovolumena, što je bila revolucionarna ideja rođena u saradnji marki Renault i Matra. 
1984 Espace 1: prvo predstavljanje vozila Espace novinarima u aprilu, prodaja počinje u maju. Zadivljujuća je prilagodljivost Espacea jer se 5 sedišta u zadnjem delu može izvući iz vozila i pretvoriti, kad je vozilo parkirano, u dnevni boravak, ako se prednja sedišta zaokrenu. Renault predstavlja slogan« Vozila za život ». 
2002 Espace IV: ovu novu generaciju je u celini proizvela marka Renault u fabrici u Sandouvilleu. Dizajnirana je na zajedničkoj platformi kao i modeli Laguna 2 i Vel Satis. Linije odražavaju jak karakter, a istovremeno su puno zategnutije i modernije. To se odnosi se na karoseriju koja više nije od složenih materijala već od aluminijskog lima. Druga inovacija je blok klima-uređaja koji nije smešten u motornom prostoru, nego ispod poda u kabini. 
2012 Saga se nastavlja Već tada ispred svog vremena, Espace je pre 20 godina stvorio segment jednovolumena. Nakon toga nije prestao da se uvek razvija, uz neprestane sitne detalje, ne menjajući svoj DNK-a. 
ALAIN PROST O VOZILU RENAULT ESPACE 
« Svaki put kad uđem u Espace, ponovo proživim onaj osećaj da se nalazim u posebnom vozilu. Nijedan drugi jednovolumen, SUV ili 4 x4 ne nudi isto uređenje i isto ponašanje. To je jedno potpuno drugačije iskustvo. Neko će možda u glavi da ima utisak velikog vozila. Ali, zapravo, Espace nema veće dimenzije od porodične limuzine, a lakoću vožnje možete trenutno da osetite. Vrlo dobro držanje na putu, kvalitet vešanja i udobnost su zaista zadivljujući. Za mene je Renault Espace istovremeno vozilo koje se može voziti kao porodično i cool vozilo, ali i na dinamičniji način, ako to želite. »
