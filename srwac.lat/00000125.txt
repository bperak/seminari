Mucanje
Maticne celije
Zavisnost od marihuane
Zavisnost
Osoba može biti psihički i fizički zavisna od kanabisa (Georgotas Zeidenburg 1979, Compton et al 1990.); a takođe je opisana i apstinencija (Jones i Benowitz, 1976.). U skladu sa savremenom koncepcijom zavisnosti (Edwards et al. 1981, Američka psihijatrijska asocijacija 1994.), glavno pitanje na koje je potrebno dati odgovor je: može li korišćenje hašiša dovesti do jake navike, do bolesnog usredsređenja na narkotike i do problema s odustajanjem od njih, uprkos želji da se prestane sa uzimanjem?
Prema ovoj tački gledišta danas postoje dovoljni dokazi da postoji klinički jasan sindrom zavisnosti od indijske konoplje. Od 5 % do 10 % korisnika, koji redovno koriste indijsku konoplju tokom 6 meseci i duže, postaje zavisno od nje (Hall et al 1994.) Na verovatnoću pojave zavisnosti utiču doze i načini upotrebe u određenoj populaciji.
Efekti i komplikacije
PSIHIČKI
SOMATSKI
Relaksacija, smirenje; u drugim slučajevima moguć je osećaj uznemirenosti, smetenost
Neplodnost
Socijalne posledice
Samoizolacija
Prekid bavljenja sportom i drugim socijalnim aktivnostima;
Gubitak drugih interesovanja
Psihička rastrojstva pri prestanku uzimanja kanabisa
Najčešći simptom apstinencijalnog sindroma je nesanica. Težina nesanice može da varira od nekoliko noći zaredom potpuno bez sna do nekoliko meseci kada se nesanica javlja s vremena na vreme.
Drugi čest simptom je depresija (ukoliko korisnik ne upadne u bolesnu euforiju), a zatim košmari i živopisni snovi. Marihuana ima tendenciju da potiskuje snove, jer kad se čovek očisti od marihuane, vraćaju mu se dvostruko jači snovi. To mogu da budu snovi obojeni jarkim bojama koji su emocionalno nabijeni ili košmari koji se ponekad prihvataju kao realnost. Probudivši se i zatim ponovo zaspavši, ponovo upadate u taj isti san. Ovi živopisni snovi tokom svake noći obično se pojavljuju približno nedelju dana nakon prestanka uzimanja narkotika i traju oko mesec dana, a zatim postepeno nestaju.
Snovi na temu uzimanja droge (snovi u kojima se puši marihuana) dešavaju se veoma često i mogu da traju nekoliko godina, makar bili i manje živopisni nego tokom nekoliko prvih nedelja; smatraju se kao normalna pojava za ozdravljenje.
Četvrti najčešći simptom je razdražljivost. Ona može da varira od postepeno narastajućeg besa zbog stalne razdražljivosti do iznenadnih izliva nezadrživog gneva: gneva na ceo svet, na bližnje, na sebe zbog toga što ga je privukao narkotik i zbog toga što ga se odrekao. Emocionalni vrhunci s osećanjima koja se kreću od utučenosti, gneva do euforije i stalno se javljaju. Ponekad se javlja osećaj uznemirenosti ili nemira, gubitak humora, smanjenje ili povećanje seksualne želje. Većina ovih emocija normalizuje se tokom tri meseca.
Poremećaji pažnje tokom prvih nekoliko nedelja takođe su veoma rasprostranjeni i ponekad tokom kratkog vremenskog perioda čak lišavaju osobu mogućnosti učenja.
Fizički poremećaji
Najčešći fizički simptomi su glavobolje. Glavobolje mogu da traju od nekoliko nedelja do nekoliko meseci i da budu veoma intenzivne u prvih nekoliko dana. Drugi poremećaj koji se često sreće je noćno znojenje koje je ponekad toliko intenzivno da posteljina mora da se menja. Ono može da traje od nekoliko noći do mesec dana. Preznojavanje je jedan od prirodnih puteva tela da se izbavi od toksina. Znojenje dlanova se takođe često susreće i praćeno je neprijatnim mirisom ruku. Miris tela je dovoljno jak da bi u mnogim slučajevima bilo potrebno dodatno tuširanje ili kupanje.
Kašalj sa šlajmom je drugi način na koji telo samo sebe čisti. On može da traje od nekoliko nedelja do šest meseci.
Trećina narkomana koji su odgovarali na ankete o detoksikaciji naveli su da su imali probleme s varenjem hrane tokom prvih nekoliko dana (nekima je ovaj problem trajao do šest nedelja). Glavni simptomi su gubitak apetita (ponekad dovoljan za privremeni gubitak težine), grčevi u stomaku nakon jela, proliv i mučnina (ponekad sa povraćanjem, koji traju dan-dva). Većina problema s varenjem prolazi kroz mesec dana.
Sledeća po učestalosti je grupa fizičkih poremećaja tremor (drhtavica), a takođe i vrtoglavica. Manje se sreću bolovi u leđima, impotencija, poremećaj hormonske ravnoteže, smanjenje imuniteta, stalni umor i manji poremećaji vida koji prolaze tokom dva meseca.
