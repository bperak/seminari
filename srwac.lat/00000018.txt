SQL - POSLOVNA MISIJA
Odabir softverskog rešenja za praćenje poslovanja je jedna od najtežih poslovnih odluka, čiji su efekti dugoročni i značajno utiču na kvalitet procesa upravljanja preduzećem.
Prilikom odabira, preduzeća se susreću sa tri faktora, koji se nalaze u međusobnoj sprezi.
KVALITETNO I BRZO
Želite kvalitetan softver koji će pratiti poslovanje Vašeg preduzeća? Nemate vremena da čekate da se Vaša organizacija prilagodi softveru, već želite da se softver prilagodi Vama. Ovakav pristup zahteva dodatno angažovanje ljudskih resursa sa naše strane. Naravno, uz ispunjenje cilja.
JEFTINO I BRZO
Želite softver koji će pratiti Vaše poslovanje, a nemate vremena ni novca za dug razvoj i implementaciju. Odgovara Vam neko od postojećih rešenja, koji možda ne pokriva sve aspekte Vašeg poslovanja, ali je dovoljno. Rešenje Vam je potrebno brzo, a o dodatnim unapređenjima ćete razmišljati kasnije.
JEFTINO I KVALITETNO
Pristup jeftinog i kvalitetnog softvera podrazumeva konzistentno ulaganje manjih iznosa u razvoj softvera, kao i odsustvo pritiska na softversku kuću u pogledu roka isporuke krajnjeg proizvoda. Ovaj način razvoja omogućava da projektanti detaljno upoznaju Vaše poslovne procese i da aplikacija bude u potpunosti prilagođena Vašim potrebama. Ukoliko ne žurite sa implementacijom, i imate postojeći sistem koji može u međuvremenu da radi, ovo je veoma primamljivo rešenje.
ŠTA ODABRATI?
Navedene kombinacije su krajnjosti koje se retko javljaju u stvarnom svetu. Vaša odluka se svodi na odabir prave kombinacije kvaliteta, cene i brzine isporuke u dogovoru sa softverskom kućom. Bitno je samo u toku dogovaranja imati na umu ove odnose i pokazati spremnost na popuštanje na jednoj strani kada tražite puno na druge dve.
