Generalni sekretar Međunarodne federacije sindikata ICEM, Manfred Varda, na poziv punopravne članice ove federacije Granskog sindikata Hemije Nezavisnost, posetio je Srbiju u cilju promocije socijalnog dijaloga koji je, iako jedan od najvažnijih faktora za stabilnost i normalno funkcionisanje privrede u Srbiji, ocenjen veoma slabom ocenom. 
Prema oceni predstavnika ICEM-a, socijalni dijalog u najstarijoj srpskoj farmaceutskoj kompaniji može da se istakne kao svetli primer na koji bi trebalo da se ugledaju mnoge vodeće firme u Srbiji. 
« Galenika je prijatno iznenađenje svih nas, jer je socijalni dijalog na najvišem nivou, samo takav način rada ključ je uspeha svake kompanije, ali i dobar osnov i pravi put ka privatizaciji koja očekuje Galeniku »rekao je gospodin Warda nakon sastanka sa Odborom poverenika sindikata Nezavisnost i menadžementom Galenike a. d. Potom je održana konferencija za novinare. 
Zoran Pantelić, predsednik sindikata Nezavisnost u Galenici kaže da je odnos između socijalnih partnera u ovoj kompaniji trenutno na visokom nivou. Postoji međusobno uvažavanje i saradnja, sporni slučajevi se rešavaju dijalogom, a kao kruna svega toga potpisani su Kolektivni ugovor i Socijalni program, koji je kao predlog prosleđen Agenciji za privatizaciju.« Ukoliko država ostane pri stavu da se Galenika a. d. ipak proda, sindikati imaju startni osnov za pregovore u vidu predloga Socijalnog ugovora. Inače, po mišljenju sindikata, ne postoje opravdani razlozi za prodaju Galenike, bar ne u ovom trenutku, optimalno vreme za prodaju je nakon izlaska iz ekonomske krize, kada će najveće svetske farmaceutske kompanije početi da ulažu u investicije. Strahujemo da bi u ovom trenutku zainteresovanost pokazali samo finansijski mešetari, kojima je jedini cilj brza zarada. To nije budućnost Galenike. Bar ne onakva kakvu vide zaposleni« zaključuje Pantelić 
ICEM je brzo rastuća federacija sindikata zasnovana na praktičnoj solidarnosti. Ona ujedinjuje sindikate u svojim sektorima na svim kontinentima. Njen cilj je da postane istinski globalni sindikat. 
Kolektivni ugovori i sindikat 
Šabac, 10.02.2010 god. 
Kontrola primene kolektvnih ugovora 
U prostorijama Unije Poslodavaca Srbije (UPS) u Beogradu je dana 08.02.2010 god. održan sastanak predstavnika švajcarske organizacije za pomoć svetu rada Swiss Labour Assistance - (SLA), Unije Poslodavaca Srbije (UPS), predstavnika Inspektorata za rad Republike Srbije i članova lokalnih SES iz gradova: Beograda, Šapca, Užica, Leskovca i Kragujevca. 
Razmatrana je realizacija projekta Unije Poslodavaca Srbije, koji će finansijski pomoći i švajcarska organizacija za pomoć svetu rada (SLA) Projekat pod nazivom: Evidentiranje zaključenih pojedinačnih kolektivnih ugovora na području Republike Srbije u granama metalskog kompleksa, hemije i nemetala, poljoprivrede i poljoprivrednih proizvoda, građevine i industrije građevinskog materijala, biće realizovan u prvoj polovini 2010 god. u gradovima: Užice, Leskovac, Kragujevac, Šabac i Beograd. 
Na sastanku su imenovani anketari koji će prikupiti potrebne podatke. To su: 
Za Šabac: Borisav Pavlović - UGS Nezavisnost, 
Za Užice: Petrašin Drulović - OV SSSS, 
Za Kragujevac: Nataša Đorđević - UPS, 
Za Leskovac: Srđan Dojčinović - Lokalna samouprava, 
Za Beograd: Svetlana Budimčević UPS 
Imenovani anketari koji će zajedno sa inspektorima za rad, posetiti većinu preduzeća iz pomenutih delatnosti u navedenim mestima i prikupiti potrebne podatke, na upitniku koji su izradili UPS i SLA. 
