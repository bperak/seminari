Dobrodošli na MyTrade, Srpski online aukcijski web sajt. Uslovi korišćenja koji su ovde navedeni omogućavaju da MyTrade bude Vaše sigurno mesto za trgovinu. 
1. Uslovi korišćenja: Uslovi korišćenja MyTrade aukcijskog web sajta predstavljaju uslove pod kojima MyTrade pruža usluge svojim članovima. Registrovanjem na ovom sajtu Vi prihvatate ove uslove korišćenja i postajete MyTrade član. Ukoliko iz bilo kojeg razloga ne možete prihvatiti ove uslove korišćenja, molimo Vas da ne koristite naše usluge. 
2. Cena usluga: Učlanjivanje, kao i učestvovanje kupaca na aukcijama je besplatno. Za prodate predmete prodavci ne plaćaju proviziju. Svi servisi koje MyTrade pruža svojim članovima su besplatni. 
3. Privatni podaci: MyTrade ne dozvoljava objavljivanje privatnih podataka na stranicama MyTrade - bilo vlastitih, bilo tuđih - bez prethodnog odobrenja. U privatne podatke spadaju ime i prezime, adresa, e-mail, MSN, SKYPE adrese i broj telefona. Za predmete koji su stavljeni na aukciju, transakcija se obavlja preko MyTrade. 
4. Primopredaja predmeta: Dogovaranje primopredaje predmeta mimo aukcija (gde je predmet i postavljen) predstavlja aktivnost koja je u suprotnosti sa Uslovima korišćenja. 
5. Početna cena: Početna cena predmeta je diskreciono pravo prodavca, tj. prodavac ima potpuno pravo da odredi početnu cenu po svom nahođenju. Komentarisanje početne cene putem servisa ' Pitajte prodavca ' nije dozvoljeno. Takvi komentari će biti obrisani, a članovi opomenuti. 
6. Kupoprodaja: MyTrade ne učestvuje ni u jednom delu prodaje predmeta, osim pružanja usluga korišćenja naših web stranica kao mesta za trgovinu. Kupoprodaja se odvija isključivo između prodavca i kupca. Ne delujemo kao predstavnici bilo koje strane, i ne učestvujemo ni u jednoj transakciji između Vas i drugih članova. 
7. Rizik korisnika: Transakcije i svi drugi kontakti između Vas i drugih korisnika odvijaju se isključivo na Vaš rizik. Saglasni ste sa tim da MyTrade ne prihvata odgovornosti niti obaveze za bilo kakve štetne posledice nastale delovanjem drugog korisnika (npr. prijavljivanjem lažnih podataka ili pokušaja dovođenja u zabludu). MyTrade ne prihvata odgovornost niti garantuje za bilo koji predmet prikazan ili prodat na ovim stranicama, uključujući u to i: - vlasništvo nad bilo kojim predmetom - sadržaj, valjanost, opis, vrednost, kvalitet i legalnost bilo kojeg predmeta na ovim stranicama - tačnost ili istinitost opisa - odricanje od odgovornosti da će bilo koji predmet biti u skladu sa Vašim očekivanjima ili zahtevima - spremnost korisnika da sprovede transakciju 
8. Nadmetanje i kupovina: Kao kupac, dužni ste da aukciju s prodavcem privedete do kraja - ako kupite predmet po fiksnoj ceni - ako na aukciji bez rezervne cene ponudite najvišu cenu, koja do završetka aukcije ne bude nadvišena - ako na aukciji s rezervnom cenom rezervna cena bude dostignuta, a Vi ste najbolji ponuđač - ako rezervna cena ne bude dostignuta, a prodavac pristane da proda predmet po nižoj ceni 
Davanjem ponude za određeni predmet Vi prihvatate uslove prodaje koje je prodavac naveo za svaku aukciju posebno, osim ako uslovi prodaje ne predstavljaju kršenje ovih Uslova korišćenja ili kršenje zakonskih propisa. Ponuda se ne može povući, osim ako prodavac u toku ili nakon završetka aukcije promeni opis predmeta, ili ako se ne može sa sigurnošću utvrditi identitet kupca. Po završetku aukcije, prodavac i kupac dobijaju o tome obaveštenje zajedno sa podacima za transakciju. 
9. Prodaja: Predmeti koje prodajete moraju biti Vaše vlasništvo. Ovde možete naći listu predmeta čija je prodaja zabranjena na ovim stranicama: - Oružje - Lekovi - Opojne supstance - Bilo koji drugi predmet koji može naneti štetu ugledu aukcijskog sajta Za svaku aukciju morate dati tačan opis predmeta, kao i uslove pod kojima ćete kupljeni predmet isporučiti. Vaš opis sme uključivati samo tekst, slike i grafiku. Svi predmeti moraju biti u odgovarajućoj kategoriji. Svi predmeti koji se nalaze na Višestrukoj aukciji moraju biti identični. Ukoliko primite najmanje jednu ponudu koja je ista ili viša od početne cene (ili u slučaju rezervne cene, ista ili viša od postavljene rezervne cene), Vaša je obaveza kao prodavca da po završetku aukcije do kraja obavite transakciju s najboljim ponuđačem (osim ako kupac ne ispuni svoje obaveze - npr. ne plati unapred, ukoliko je tako zatraženo u samoj aukciji, ili ako se ne može sa sigurnošću utvrditi identitet kupca). Kod prodaje po fiksnoj ceni, prodavac je dužan prodati predmet prvom kupcu koji ponudi traženu cenu. Po završetku aukcije, prodavac i kupac dobijaju o tome obaveštenje zajedno sa podacima za transakciju. 
10. Suspendovanje: MyTrade ima pravo bez ograničenja, objašnjenja i prethodnog upozorenja suspendovati (privremeno ili trajno) korisnički nalog ukoliko postoji osnovana sumnja da je korisnik uključen u aktivnosti koje su u suprotnosti sa Uslovima korišćenja ili mogu naneti štetu ugledu ovog aukcijskog sajta. 
11. Vaši podaci: Vaši podaci su definisani kao informacije koje ostavljate prilikom registracije ili učestvovanja u aukcijama, na forumu ili ocenjivanjem korisnika. Za tačnost Vaših ličnih podataka odgovarate isključivo Vi sami. 
12. Zabranjene aktivnosti: - prodaja predmeta zabranjenih na MyTrade (vidi popis pod tačkom 9) - vređanje, uznemiravanje i pretnja drugim korisnicima, kao i poruke u kojima se podstiče verska, nacionalna, rasna ili bilo koja druga netrpeljivost - namerno povišenje cena predmeta na aukciji u dogovoru s prodavcem (ili bez dogovora), kako bi se time nanela šteta drugim korisnicima - kršenje zakonskih propisa i autorskih prava - slanje poruka i fajlova koji sadrže viruse, trojance, i sl. koji mogu naneti štetu bilo sajtu MyTrade, bilo njihovim korisnicima - kopiranje, reprodukovanje, preuzimanje ili distribucija podataka sa ovih stranica, delimično ili u celosti, kao i bilo koje kršenje autorskih prava MyTrade 
13. Korisnički nalog: Nije dozvoljeno imati više od jednog korisničkog naloga. Smatramo da korisnički nalozi pripadaju istoj osobi ukoliko su (svi ili neki) podaci na korisničkim nalozima identični. 
14. Ograničenje naloga: MyTrade ima pravo (bez prethodnog upozorenja i objašnjenja) ograničiti Vaše aktivnosti, odmah suspendovati aukcije i ponude, upozoriti ostale korisnike, kao i opomenuti, privremeno ili trajno suspendovati Vaše članstvo ukoliko: - kršite Uslove korišćenja i Pravila privatnosti - nismo u mogućnosti sa sigurnošću proveriti lične podatke koje ste upisali pri registraciji - smatramo da Vaše aktivnosti mogu naneti štetu bilo drugim korisnicima, bilo sajtu MyTrade - ukoliko učestvujete u nameštenom ' naduvavanju ' cena predmeta na aukciji - ukoliko učestvujete u aktivnostima nespojivim sa Uslovima korišćenja 
15. Promene uslova korišćenja: MyTrade može delimično ili u celosti promeniti ove uslove. Promene će stupiti na snagu odmah nakon objavljivanja na ovim stranicama. Nastavak korišćenja naših usluga nakon promene Uslova korišćenja obavezuje Vas da se pridržavate svih promenjenih uslova. 
Uslovi su zadnji put promenjeni: 16. oktobra 2008. Uslovi su zadnji put dopunjeni: 05. juna 2010. 
