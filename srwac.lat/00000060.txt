Ponuda za doček Nove godine u Vrnjačkoj Banji 
Ponuda sa cenama za doček Nove 2013 godine 
I ove godine kao što je to bio slučaj i prethodnih, prvi sa ponudom za novogodišnje praznike još početkom decembra meseca izašlo je HTP Fontana. Sam doček najludje noći biće upriličen u hotelu Zvezda dok će gosti koji dodju u Vrnjačku Banju i opredele se za ove smeštajne objekte, isti moći da potražđe u hotelu Fontana, Zvezda i Vili San. Ako želite da se smestite u hotel Zvezdu i tu dočekate 2013. godinu u zavisnosti da li se opredelite za dva, tri ili četiri dana to će vas koštati od 13.690 do 19.880 dinara. Ukoliko odlučite da se smestite u hotel Fontanu a da najludju noć provedete u hotelu Zvezda to će vas koštati od 12.190 do 16.880 dinara u zavisnosti od broja dana. Smeštaj i doček u još jednom objektu HTP-a Fontana-Vili San u zavisnosti od broja dana iznosi od 11.590 do 18.180 dinara. Naravno sve ovo podrazumeva pune pansione i svečanu večeru i reprizu koje su na bazi švedskog stola kao što je to bio slučaj i prethodnih godina. Za doček u hotelu Zvezda nije moguće platiti samo svečanu večeru. Ukoliko se opredelite samo za smeštaj za Novu godinu, cena se kreće za 5 noći od 11000 dinara u u pojedinim objektima u Vrnjačkoj Banji. 
Doček u hali sportova Vlade Divac u Vrnjačkoj Banji 
S obzirom da se blizi doček Nove 2013 godine, uveliko je dilemma kod svih KUDA? U Sportskoj hali Vlade Divac u Vrnjačkoj Banji i ove godine će biti održan Doček Nove 2013. godine uz odličnu zabavu a po neverovatnoj ceni. Ulaz je samo 500 dinara. E sa druge strane svi oni koji žele da rezervišu separe i VIP stolove i uz to dobiju flašu pića po izboru moraće da izdvoje 50 eura. U muzičkom delu programa, vrnjčanima dobro poznat bend Stari grad. Bend izvodi muziku svih muzičkih žanrova, rock, zabavnu, narodnu, straogradsku kao i stranu muziku. Rezervišite mesto na vreme. 
