Poslovni portali
Usled ubrzanog i sve bržeg razvoja primenjenih tehnologija koje menjaju način poslovne komunikacije, kao i sve većeg broja podataka kojim se barata u svakodnevnom poslovanju kompanije se vrlo često suočavaju sa izazovom sve potrebne informacije postoje negde u organizaciji, ali ih je teško naći i iskoristiti onda kada su potrebne. Da bi informacije bile korisne, potrebno je da budu organizovane, dostupne i konzistentne, a to je upravo ono što Microsoft SharePoint može da omogući kroz svoje osnovne funkcionalnosti:
Zajednička početna strana na portalu Jedno mesto za sva bitna kompanijska obaveštenja i informacije elektronska oglasna tabla, koja sama informiše korisnike o novim obaveštenjima i svim promenama.
Deljeni kontakti Zajednička lista važnih kontakata, dostupna svim zaposlenima. Povezuje se lako s Microsoft Outlook programom i sinhronizuje se u oba pravca iz Outlooka na portal i sa portala na Outlook, čime se osigurava da zaposleni imaju uvek ažurnu i dostupnu listu zajedničkih kontakata.
Deljeni kalendari Centralizovani kalendar obaveza. Sastanci prodaje ili marketinga van i unutar firme mogu biti evidentirani u zajedničkom kalendaru na portalu, što omogućava i zaposlenima i nadređenima lakše planiranje, kontrolu i uvid u njihovu trenutnu i buduću raspoloživost. Svoj kalendar na portalu mogu imati i pokretni i nepokretni resursi firme, sa istom idejom planiranje i uvid u raspoloživost resursa koji se zajednički koriste od strane zaposlenih (na primer Sala za sastanke može imati svoj kalendar na portalu, sa rasporedom zakazanih sastanaka; Servis i njegovi resursi mogu imati svoj kalendar sa rasporedom zakazanih radova i slično). I deljeni kalendar se lako povezuje s Microsoft Outlook programom, što omogućava zaposlenima da rade sa alatima na koje su navikli, uz dodatnu funkcionalnost pregleda i ažuriranja zajedničkih kalendara iz samog Outlooka.
Upravljanje dokumentacijom Ako ste uveli ili planirate da uvedete neki od standarda kvaliteta (ISO, HACCP), u obavezi ste da imate proceduru za kontinualno dokumentovanje ključnih proizvodnih i poslovnih procesa i praćenje promena kroz dokumentaciju, kao uslov za dobijanje i obnavljanje sertifikata. Portal vam može pomoći da svom timu date alate kojim će lakše i jednostavnije, praktično u realnom vremenu izvršavati taj obavezan i izazovan zadatak. Omogućite zaposlenima da korišćenjem poznatih Microsoft Office aplikacija zajednički pripremaju, komentarišu, odobravaju, digitalno potpisuju, menjaju i na sigurnom čuvaju nove i sve prethodne verzije poslovnih dokumenata. Portal će svakog zaposlenog koji ima odgovarajuća prava, obavestiti o svakoj izmeni na biblioteci dokumenata. Sve izmene će ostati zabeležene i nosiće ime korisnika koji ih je sproveo.
Pretraga U vreme slabije aktivnosti, portal u pozadini vrši indeksiranje celokupnog pretraživog sadržaja. Unosom ključne reči po bilo kom od raspoloživih kriterijuma, možete brzo pronaći sadržaj na portalu koji vas interesuje.
Organizacija i bezbednost sadržaja Sadržaj na portalu možete organizovati proizvoljno bilo prateći funkcionalnu organizacionu strukturu organizacije, bilo preslikavajući željeni poslovni model u čiju funkciju se stavlja implementacija portala. Model sigurnosti je implementiran na način da zadovolji najviše standarde pristup resursima se može definisati na nivou pojedinačnog ili grupe korisnika i to od najvećeg (kolekcije sajtova, pojedinačni sajtovi) do najmanjeg organizacionog elementa portala (biblioteka dokumenata, folder pa i pojedinačan fajl). Postoje ugrađeni alati za automatsko pravljenje sigurnosnih arhiva i za povraćaj podataka u slučaju neželjenih događaja.
Otvorenost platforme Ako se ispostavi da nije dovoljna, postojeća funkcionalnost se u slučaju potrebe može proširiti razvojnim putem. Reč je o otvorenoj platformi koja podržava standardne Microsoftove razvojne alate, čime se otvara put za izradu rešenja prilagođenih specifičnim zahtevima korisnika.
