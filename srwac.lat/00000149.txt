Obnovljiva energija: više investitora nego potencijala
Lišene investicija u industriju, jer zbog loših saobraćajnih veza investitori ne žele da otvaraju fabrike na zapadu Srbije, opštine Zlatiborskog okruga bacile su karte na eksploataciju energetskih potencijala. Logika je distribuciji struje ne trebaju autoputevi. Uz to planinske, brze reke bogate su vodom, sunca je dovoljno za solarne pogone, ni manjkaju ni vetrovi, a i komunalni otpad je gorivo na kome može da se profitira.
Najdalje su do sada otišli Čajetinci. Ova opština potpisala je sa slovenačkom kompanijom Eko Poslovi ugovor o gradnji šest elektrana koje će kao pogon koristi bio masu i komunalni otpad. U Energetski park u Braneškom polju biće uloženo 20 miliona evra, a prva elektrana počeće sa radom do kraja sledeće godine.
- Ukupan kapacitet biti 9,6 megavata. U pitanju su tehnologije koje se uklapaju u najstrože ekološke zahteve. U startu ćemo zaposliti 25 30 radnika na proizvodnji električne energije, ali trebaće nam još 30 40 ljudi angažovanih na prikupljanju sirovina koje će se koristiti kao gorivo, kaže Miloš Karović, glavni inženjer firme Eko Poslovi.
Veliki energetski potencijali Užica, navodi gradonačelnik Saša Milošević, do sada nisu iskorišćeni zbog komplikovane procedure izdavanja dozvola, jer je investitoru potrbno da prikupi 27 papira. Ministarstvo, objašnava on, priprema mere da se biroktatija svede na sedam potrebnih dokumenata, što će pospešiti ulaganje.
- Za desetak dana biće izrađen master plan svih izvora hidro, solarne, termalne, energije na vetar, i on će biti predstavljen investitorima koji svakodnevno dolaze raspitujući se za mogućnosti ulaganja u ovu oblast. Najviše ih interesuje energana na deponiji Duboko, s obziromm da se ovde dnevno dopremi 250 tona otpada, i reka Đetinja na kojoj može da se podigne desetak mini hidrocentrala. Energija je, uz poljoprivredu, najveća razvojna šansa Užica, kaže Milošević.
Privredna delegacija iz Austrije koja je nedavno obišla Kosjerić raspitala se o mogućnostima otvaranja malih elektrana na reci Tmuši i vodovodu sa Taorskih vrela. Da li će iz kosjerićkog atara poteći struja znaće se početkom naredne godine.
Bajina Bašta je na pragu sklapanja ugovora o dodeli tridesetak lokacija za centrale na Drini.
- Ukupan kapacitet tih postrojenja biće oko 10 megavata. Elektrane neće doprineti većem zapošljavanju, ali će opština imati koristi jer će se pet odsto novca od prodate energije slivati u lokalni budžet, objašnjava Zlatan Jovanović, predsednik opštine Bajina Bašta.
Opština Priboj izdala je dozvole za dve elektrane na reci Ljutini firmi Hidroone čiji je vlasnik Turboinstitut iz Ljubljane.
- Radi se regulacioni plan za elektranu Rekovići na Limu, a za ostalo što se tiče ove reke čeka se stav Ministarstva. Mnogo je više interesenata za ulaganje nego potencijala, ali pitanje je da li su to ozbiljni investitori ili trgovci lokacijama. Mi smo više za solarne elektrane i vetrogeneratore nego za hidrocentrale jer želimo da sačuamo Lim. Ipak, to nije pitanje za Priboj nego za tri države, kaže Lazar Rvović, predsednik opštine Priboj.
Repertoar
Video dana
