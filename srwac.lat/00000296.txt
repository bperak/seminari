Obično se kao imitacija ćilibara koriste staklo, plastika, mlada smola nekih drveta, kazein i drugi materijali.
Staklo se lako razlikuje od ćilibara pošto je hladno i ne može se ogrebati metalom. Mlada smola (kopal) daje slatkasti miris pri zagrevanju i koji može da imitira miris pravog ćilibara. Fenolna smola se često koristi kao imitacija i ponekad se dodaju primese u vidu insekata koje su previše očuvane, pravilne i velike (veće od 1 cm). Kada se zagreje, ne daje miris bora pravog ćilibara. Moderna plastika može do izvesnog stepena da imitira boju i konstituciju ćilibara. Kazein je plastika koja se dobija od mleka. Malo je teža od ćilibara. Svi plastični materijali kada se zagreju daju karakteristični miris gorenja plastike.
Miris je jedan od najpouzdanijih načina određivanja da li je ćilibar pravi. Pri zagrevanju, prirodni baltički ćilibar ima miris smole bora kojeg je veoma teško falsifikovati. Kopal ima miris slatke smole (što se može pomešati sa mirisom baltičkog ćilibara), a ostale vrste imitacija miris plastike koja gori.
Test ukusa:
Jedan od najjednostavnijih nedestruktivnih testova je da dobro očistite, operete i jezikom liznete vaš komad ćilibara, polako, nekoliko puta. Pravi ćilibar ima jako suptilan ukus odnosno skoro je bez ikakvog ukusa, a u najboljem slučaju može da osetite vrlo blago peckanje. Moglo bi se reći da je to pre osećaj dodira, nego što je pravi odgovor čula mirisa. Sa druge strane, većina plastike ili polimernih imitacija dovodi do neugodnog ukusa.
Napomena - sledeće eksperimente radite na sopstveni rizik. Nećemo biti odgovorni ako oštetite svoj ćilibar ili komad nakita.
Test trljanja:
Uzmite komad ćilibara i trljajte ga dlanom ruke. Moguće je zagrejati ćilibar trljanjem sve do tačke kada počne da ispušta miris smole bora. Ali za to je potrebna veoma jaka ruka jer je teško na taj način zagrejati ćilibar pogotovo ako je poliran. Takođe nije lako iuraditi ovaj eksperiment ako se radi o ćilibaru u nakitu jer se ćilibar može ogrebati o metalne delove nakita.
Primedba:
Ćilibar se ne topi. On gori kao mirišljavi štapić. Kopal i ostali plastični materijali se tope. Plastike ispuštaju neprijatan miris, a kopal može da da miris sličan ćilibaru. Ćilibar daje slatkas i priajtan miris bora kada gori i zato se koristio kao tamjan i mirišljavi štapić vekovima.
Test vruće igle:
Može se ubosti zagrejana igla u deo ćilibara koji nije neposredno vidljiv, na primer blizu mesta rupe kod ogrlice od ćilibara. Ako se oseti miris smole bora, to znači da je pravi ćilibar. Mana ovog metoda je ta što trajno ostaje oštećenje od gorenja koje nije moguće popraviti.
Osim toga ćilibar je lomljiv vruća igla će dovesti do toga da se pojave neke napukline, dok će igla proći kroz plastiku bez da je napukne.
Sav prirodan ćilibar sadrži mikroskopske mehuriće. Kada se zagreva ovi mehurići isparavaju i ćilibar postaje transparentan i menja boju prema tamnijim nijansama. Ova se tehnika koristi da bi se dodale boje prirodnom ćilibaru.
Test rastvarača:
Većina plastičnih materijala kao i mlada smola podložni su rastvaračima. Uzmite par kapi acetona i stavite na površinu svog ćilibara. Ako površina postane lepljiva ili ako poremeti zlatnu boju uzorka, možete se kladiti da nije ćilibar. Ćilibar se ne može oštetiti acetonom.
Test plutanja:
Ćilibar pluta na slanoj vodi. Zato je tako lako za meštane na obalama Baltičkoj mora da skupljaju ćilibar u priobalju, pogotovo nakon olujnih perioda. Ćilibar se inače nalazi ispod slojeva mulja i gline na morskom dnu. Da bi se izvršio ovaj eksperiment, pomešajte 1 deo soli sa 2 delova vode i rastvorite so u potpunosti. Ubacite vaš ćilibar u mešavinu. Plastične imitacije i kopal će pasti na dno posude, dok će ćilibar ostati da pluta.
