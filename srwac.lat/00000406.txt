Nikolaj Petrovič Krasnov
U 2009. godini obeležena su dva datuma: 145 godina od rođenja i 70 godina od smrti akademika arhitekture N. P. Krasnova (08. decembar 1939), koji je dao značajan doprinos svetskoj, ruskoj, srpskoj i beogradskoj arhitekturi.
N. P. Krasnov bio je tri decenije arhitekta carskog dvora Romanovih. Značajne projekte ostvario je u carskoj Rusiji, na Jalti.
Nije slučajno što se i u današnje vreme dešavaju značajni istorijski događaji u Livadijskom dvorcu koji je projektovao i gradio za Carsku porodicu. Krim i mistični carski dvorac primili su februara 1945. visoke goste antihitlerovske koalicije Staljina, Čerlila, i Ruzvelta da podele svet. Svake godine u ovom dvorcu se održavaju konferencije elite današnjih svetskih vladara.
U dvorcu su stalne postavke umetničkih radova. Redak je posetilac Jalte koji nije posetio ovu turističku atrakciju, kandidata Ukrajine u Sedam svetskih čuda.
Nakon emigracije N. P. Krasnov živeo je tri godine kao izbeglica na Malti. U Beograd prelazi 1920, a već 1922. naznačen je za Inspektora u kraljevskoj upravi Ministarstva građevinarstva.
Skoro dve decenije projektovao je za Srbe. Da navedemo crkvu na srpskom vojnom groblju na solunskom Zejtinliku, spomenik na ostvu Vido. Njegov je enterijer Skupštine Srbije, većina monumentalnih objekata u centru Beograda, po celoj Srbiji.
Umro je i sahranjen u Beogradu. Na malenom skromnom kamenom grobnom krstu u ruskom delu Novog groblja, pored Iverske kapele, stoji natpis NIKOLAЙ PETROVIČ KRASNOV akademik arhitekturi, a sa druge strane krsta piše: Ana Mihaйlovna Krasnova 1930 (njegova supruga). Koliko je mnogo zadužio Beograd i Srbiju, toliko malo mu je vraćeno.
Zato se Jalta trudi da obeleži njegove godišnjice. U Jalti je leta 2009. završen konkurs za projektovanje spomenika akademiku Krasnovu. Pobedio je ukrajinski skulptor Sergej Nikitin. Planirano je da spomenik postave na dan grada, koji se obeležava druge subote svakog avgusta u Jalti. Određeno je mesto na raskršću ulica Jekatarininske i Centralne rive. Nije bilo izvora finansiranja za jubilarnu godinu, pa je preneto na sledeći rok.
Program proslave u Jalti obuhvatio je inventarizaciju svih objekata N. Krasnova, izložbu fotografija objekata iz nasleđa Krasnova, razne druge izložbe.
Pošto je Nikolaj Petrovič Krasnov bio arhitekta i Beogradskog kraljevskog dvora, bilo bi umesno da se i u Beogradu obeleže ovi datumi.
Savez inženjera i tehničara Srbije obeležava ove datume na prigodan način. Savez je 1997. godine štampao knjigu Ruski inženjeri u Jugoslaviji autora Dr Tome Milenkovića, održavani su mnogi prigodni skupovi posvećeni velikanu svoje epohe. Predsednik Udruženja građevinskih inženjera Srbije Dr Slobodan Otović naglašava da je dolaskom ruske emigracije i inteligencije od 1919. očevidan napredak kraljevine Jugoslavije i Srbije u svakom pogledu. Srbija Rusija, Beograd i Moskva mogli bi Jaltincima predložiti saradnju na ovom poslu.
Da li ima zainteresovanih? Moguće je predložiti da se spomenik N. P. Krasnovu izlije u dva primerka. Planirano je da se jedan spomenik ustanovi na dan grada Jalta, druge subote avgusta 2011, na predviđenom mestu u Jalti, drugi bi mogao da se postavi na usaglašenom mestu u Beogradu, ispred nekog objekta koji je akademik Krasnov projektovao, ili ako se ne može izvršiti procedura oko dobijanja dozvole ispred Ruskog doma ili ruske crkve Svete Trojice u Beogradu. O eventualnim namerama Beograd može saopštiti i predložiti organizatoru ove manifestacije i graditeljima.
Pobednik konkursa gosp. S. Nikitin zamolio je da u Beogradu pokušamo da pronađemo fotografiju profila akademika Krasnova. Kontaktiran je Ruski dom u Beogradu, i gosp. Vitalij Tarasov, nastojnik ruske crkve Svete Trojice u Beogradu, starije arhitekte iz ruskih potomaka, ali ništa novo nisu našli.
- Nažalost, rođenih u carskoj Rusiji, ili nekog ko je u to vreme došao u Srbiju kao malo dete, više nema među živima. Krajem novembra 2008. godine sahranili smo najstarijeg člana crkvenog komiteta inženera Alekseя Posnikova, priča otac Vitalije.
Ruski dom u Beogradu svake godine organizuje veče posvećeno N. Krasnovu. Zamenik direktora Doma gosp. Oleg Kokorin organizovao je veče N. P. Krasnova, na kome su učestvovali istoričari, arhitekti, duhovenstvo iz Srbije, Crne Gore, Moskve. Sala Doma napuni se srpskim, ruskim, ukrainskim poklonicima, govori se o velikom delu Krasnova, o družbi pravoslavnih država i njihovih naroda. U sali se zacakle oči pred izloženim remek delima krasnovskih objekata izgrađenih u Srbiji, Grčkoj, na Jalti.
Bilo je i predloga da se u Srbiji osnuje bar jedan kanal ruske televizije radi bližeg upoznavanja sa kulturom, izgradnjom, jezikom.
Jaltinski istoričari sa zadovoljstvom izučavaju dela Krasnova. Marina Aleksandrovna Zemljaničenko izučava istoriju Livadije. Ove godine izdala je knjigu Livadija doimperatorskaя. Marina sa koautorima Nikolajem Kalininim i našim Aleksandrom Kadijevićem posvetili su Krasnovu bogato ilustrovanu knjigu Arhitektor vыsočaйšego dvora, koja je doživela dva izdanja. Istraživanja se nastavljaju. Naučnici koji su istraživali pravoslavni sabor u Briselu našli su pod nekim crtežima potpis N. P. Krasnova.
Komentar na Fejsbuku
