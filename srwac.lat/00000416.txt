Rečnik osiguranja
Kada na osiguranoj stvari nastanu samo oštećenja, a njegova opravka je ekonomski opravdana
DELIMIČNI KASKO
Osiguranje rizika loma stakla na vozilu osim na svetlima i ogledalima
DOBROVOLJNO OSIGURANJE / NEOBAVEZNO OSIGURANJE
Osiguranje zaključeno slobodnom voljom, iz čisto ekonomskih pobuda zainteresovane strane - ugovarača osiguranja, odnosno osiguranika kako bi zaštitio imovinu, imovinski interes, odgovornost, zdravlje ili život. Dakle, ono proističe iz razvijenosti svesti o postojanju potrebe koja se zadovoljava sklapanjem ugovora o osiguranju sa osiguravajućim društvom. Većina osiguranja spadaju upravo u dobrovoljna. Prema našim zakonskim rešenjima, a slično je i u drugim zemljama, osiguranje imovine i osiguranje lica su načelno dobrovoljni. Nasuprot tome, postoje obavezna osiguranja kao izuzeci strogo uređeni zakonom. Moguće je da neka grana osiguranja bude i dobrovoljna i obavezna: na primer, zdravstveno osiguranje za koje se zakonskim odredbama može utvrditi do kog iznosa je prinudno i preko čega je dobrovoljno.
KORISNIK OSIGURANJA
Lice kome osiguravac na osnovu Ugovora o osiguranju isplacuje osiguranu sumu, odnosno naknadu
KORISNIK VOZILA
Preduzeće, državni organ ili drugo društveno-pravno lice koje je nosilac prava korišcenja vozila u društvenoj svojini
LIST POKRIĆA
Dokaz o postojanju ugovora o osiguranju koji privremeno zamenjuje polisu
NAJVEĆA MOGUĆA ŠTETA / NAJVEĆA VEROVATNA ŠTETA
Possible Maximum Loss / Probable Maximum Loss. Pod najvećom mogućom štetom podrazumeva se procenjena najveća šteta s kojom se mora računati kod štetnog dogadaja, a da se pri tom ne uzimaju u obzir katastrofalni događaji koji su mogući, ali malo verovatni i s određenim malim rizikom
NAKNADA IZ OSIGURANJA
Vrednost, po pravilu izražena u novcu, na koju osiguranik, odnosno korisnik osiguranja polaže pravo prilikom nastupanja osiguranog slučaja. U imovinskim osiguranjima naknada obično zavisi od tri činioca: visine štete, visine svote osiguranja i vrednosti osigurane stvari. Iz osiguranja se ne može dobiti više nego što je nastali obim štete, i to samo u granicama svote osiguranja i vrednosti osigurane stvari. Stoga se svaki od ovih sastojaka može pojaviti kao gornja granica osiguravačeve obaveze. Kod osiguranja od nezgode na iznos naknade utiču visina osigurane svote i obim posledica nesrećnog slučaja. Naknada koja se isplaćuje korisniku osiguranja ne može preći iznos osigurane svote. Zavisno od posledica, najčešće se isplaćuje samo njen deo. U osiguranju života naknadu, najopštije rečeno, predstavlja unapred ugovorena osigurana svota ili renta koja se isplaćuje osiguraniku, ili licu koje on odredi.
