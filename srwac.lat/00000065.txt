Java and. NET
interaktivne radionice web programiranje primeri iz prakse
Levi9
Internacionalna softverska kompanija koja ove godine obeležava 8 godina uspešnog poslovanja u svojim razvojnim centrima u Novom Sadu, Iasi-ju i Kiev-u, sa sedištem u Amsterdamu. Levi9 pruža usluge koje pokrivaju kompletan ciklus razvoja softvera od specifikacije zahteva, implementacije, testiranja, do isporuke i održavanja i unapređivanja proizvoda.
Levi9 kompanija je posvećena svojim zaposlenima, jer verujemo da ćemo na taj način, našim klijentima omogućiti pristup najtalentovanijim i motivisanim profesionalcima, i time ostvariti visoke rezultate.
Svaki zaposleni ima svoj jedinstven plan razvoja karijere koji uključuje optimalizovanje skupa specifičnih veština, učenje novih tehnologija i metodologija, a zaposlenima je data mogućnost da svoju energiju i vreme utroše i na razvoj od ličnog interesa.
Uspešno sarađujemo sa Fakultetom tehničkih nauka, održavajući na taj način sponu između sadržaja koji se prezentuje na fakultetu i zahteva koji se postavljaju u praksi.
Levi9 trenutno pokriva tržišta Belgije, Nemačke, Francuske, Velike Britanije i Holandije. Kancelarija u Novom Sadu trenutno zapošljava 170 softverskih inženjera. Kancelarija se nalazi na adresi Trifkovićev trg 6.
EESTEC
Udruženje studenata elektrotehnike Evrope (Electrical Engineering Students European assoCiation) ISTEK je neprofitno, nepolitičko udruženje studenata koje ima za cilj da poveže studente elektrotehnike i računarstva širom Evrope kroz organizovanje međunarodnih seminara, razmena i stručnih praksi. Cilj udruženja je i povezivanje i upoznavanje studenata sa razvojem industrije i modernim trendovima u struci. Udruženje je osnovano 1986. godine u Holandiji i trenutno se sastoji od 52 lokalna komiteta (Local Committee LC) iz skoro svih država Evrope.
ISTEK LK Novi Sad je lokalni komitet osnovan 2001. godine na kongresu u Londonu. Naše udruženje okuplja studente Fakulteta tehničkih nauka u Novom Sadu sa odseka za elektrotehniku i računarstvo, elektroniku, energetiku i telekomunikacije i mehatroniku. Budući da članstvo u ISTEK-u nosi odgovornost i obaveze, a ne samo članstvo na papiru, ISTEK LK Novi Sad, sa preko 300 članova, jedan je od najbrojnijih i najaktivnijih lokalnih komiteta. Na organizovanih 12 razmena i 7 stručnih seminara i drugog po veličini od događaja u ISTEK-u, Konferencije predsednika ISTEKa, do sada je ugošćeno preko 300 kolega sa evropskih tehničkih univerziteta, dok je preko 300 naših studenata poslato u Evropu.
Šireći domen svojih delatnosti, ISTEK LK Novi Sad u poslednjh pet godine postao je veoma aktivan na lokalnom nivou. Uz odličnu saradnju sa kompanijama i Fakultetom, organizovana su tri velika takmičenja u programiranju, nekoliko prezentacija i seminara za lokalne studente i veliki sajam zapošljavanja KONTEH koji je po peti put održan u martu 2011. godine.
