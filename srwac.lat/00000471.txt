Saopštenje za javnost 17.05.2013.
Pružanje podsticaja privatnom sektoru u Srbiji Evropska banka za obnovu i razvoj (EBRD) i UniCredit obezbeđuju kredite i lizing finansiranje
Sa ciljem jačanja privatnog sektora u Srbiji, Evropska banka za obnovu i razvoj (EBRD) i UniCredit danas su potpisali ugovor o kreditiranju malih i srednjih preduzeća i lizing finansiranju. EBRD je UniCredit Banci u Srbiji obezbedila kreditnu liniju u iznosu od 30 miliona evra za nastavak kreditiranja malih i srednjih preduzeća, kao i liniju u iznosu do 15 miliona evra za UniCredit Leasing Srbija.
Sredstva su obezbeđena u okviru zajedničkog Akcionog plana međunarodnih finansijskih institucija koji je koncipiran u novembru 2012. godine, a uključivao je EBRD, Svetsku banku i Evropsku investicionu banku. Ovaj Akcioni plan, kreiran u kontekstu Bečke inicijative, uključuje više od 30 milijardi evra zajedničkih finansijskih obaveza u periodu između 2013. i 2014. godine.
Činjenica je da pristup finansiranju i dalje predstavlja izazov za mnoga mala privatna preduzeća u Srbiji i na Zapadnom Balkanu, naročito kada se radi o dugoročnom finansiranju. To svakako deluje opterećujuće kada je u pitanju širenje njihovih operacija i razvoj novih prilika na tržištu, koje zapravo EBRD nastoji da prevaziđe kroz ovakve vidove finansiranja.
UniCredit Bank Srbija, sa tržišnim učešćem od 8,5 % kada je u pitanju ukupna aktiva na kraju 2012. godini, predstavlja jednog od vodećih igrača u Srbiji. UniCredit Leasing Srbija je jedna od vodećih lizing kompanija sa najvećim tržišnim udelom kada su novi plasmani namenjeni finansiranju opreme u Srbiji.
Henri E. Rasel, direktor EBRD za region Zapadnog Balkana, Belorusije, Moldavije i Ukrajine je izjavio: Radujemo se što imamo priliku da nastavimo dalje da jačamo naše partnerstvo sa UniCredit Grupom naročito na strateškom tržištu kao što je Srbija na kojem UniCredit predstavlja jedan od vitalnih izvora finansijskih sredstava za ekonomski razvoj u zemlji.
Mateo Patrone, direktor EBRD za Srbiju je dodao: Potpisivanje ovog ugovora je u skladu sa strategijom EBRD usmerenom na podsticanje razvoja privatnog sektora u Srbiji, a koja poseban akcenat stavlja na mala i srednja preduzeća. EBRD je spremna da pruži dugoročno finansiranje kako putem naših partnera, tako i kroz direktne finansijske instrumente kako bi pomogla da se prevaziđu ostala ograničenja na tržištu.
Klaudio Ćezario, predsednik Izvršnog odbora UniCredit Bank Srbija dodao je: Veoma se radujemo što se naša dugoročna saradnja sa EBRD nastavlja, posebno u segmentu malih i srednjih preduzeća koji predstavlja jednu od okosnica srpske ekonomije. Upravo u ovom segmentu poslovanja uspeli smo da se pozicioniramo kao jedan od najvažnijih kreditora u zemlji. Ova kreditna linija će nam obezbediti sredstva koja će nas dodatno pospešiti da nastavimo da pružamo finansijsku podršku MPS-u, motivišući ih na taj način da postanu motor rasta srpske privrede.
Joahim Ahrer, predsednik Izvršnog odbora UniCredit Leasing Srbija, dodao je: Za nas je partnerstvo sa EBRD veoma značajno naročito kada se uzme u obzir naše angažovanje i pružanje podrške segmentu MSP da sprovedu svoje investicione planove za 2013. godinu. Izvanredna saradnja sa EBRD već više godina značajno doprinosi podsticaju razvoja malih i srednjih preduzeća u čitavoj zemlji i samim tim obezbeđuje pozitivan uticaj na čitavu srpsku ekonomiju. EBRD je do danas uložila skoro 3,2 milijarde evra u oko 170 projekata u svim sektorima privrede u Srbiji. U budućnosti, banka će biti usmerena na korporativni i finansijski sektori, kao i na finansiranje infrastrukture. Ona će nastaviti da igra ključnu ulogu u razvoju transporta, energetike i komunalne infrastrukture u zemlji.
EBRD, koja je u vlasništvu 64 zemlje i dve međuvladine institucije, podržava razvoj tržišnih ekonomija i demokratije Pratite nas putem web-a, Facebook-a i Twiter-a.
