O Južnoj Koreji na drugačiji način
Južna Koreja je zemlja koja se, zajedno sa Severnom Korejom, nalazi na istočnoj obali Azije, na Korejskom poluostrvu između Kine i Japana. Zajedno sa njima, Južna Koreja je jedna od zemalja sa najbogatijom i najinteresantnijom istorijom i kulturom na svetu. Ponosna na svoju tradiciju, to je zemlja gde se moderno i tradicionalno ne potiru, već nadograđuju i nadopunjuju, negujući na taj način unikatan duh korejskog naroda. U skladu sa tim, Korejci na specifičan način provode i svoje slobodno vreme. Koliko slobodnog vremena imaju i na koji način će to vreme iskoristiti, u velikoj meri zavisi od njihovog starosnog doba. S obzirom na to da je tehnologija dosta zastupljena i na samom početku obrazovanja, pa se deo školskih obaveza obavlja za računarom, deca u Južnoj Koreji, uglavnom biraju da svoje slobodno vreme ne provode gledajući u monitor računara. Često posećuju ili učestvuju u raznim kulturnim događajima i priredbama, a još češće se odlučuju za sport. Koliko je Korejcima važan sport pokazuje i činjenica da 96 % dece već u svojoj drugoj godini počinje da se bavi nekim sportom, a 98 % njih je do svoje šeste godine već član nekog sportskog kluba. Naravno, najzastupljeniji je najpopularniji korejski sport tekvondo.
Studenti i srednjoškolci u Južnoj Koreji, pored toga što mnogo vremena provode u školi, imaju i dosta školskih obaveza, što im ostavlja veoma malu količinu slobodnog vremena. Zato svaku pauzu i svaki odmor koriste da bar na trenutak spuste glavu na klupu i malo se odmore. Ukoliko se nađete u korejskom metrou, vozu ili sličnom prevoznom sredstvu, ne dopustite da vas iznenade Korejci koji spavaju svuda unaokolo. Kada su u situaciji da imaju slobodnog vremena, bave se sportom, druže se sa prijateljima u kafićima i restoranima, posećuju norebang (korejske karaoke), zabavljaju se na razne načine, ali naravno, i uz alkohol. Alkohol je u velikoj meri deo korejske kulture, i pošto je već sa devetnaest godina konzumiranje alkohola dozvoljeno, tada postaje i sastavni deo života svakog studenta. Običaj je bar jednom u mesec dana otići sa prijateljima i obeznaniti se od alkohola Iako završetkom studija, nego nastavlja da traje
Zaposleni ljudi u Južnoj Koreji, nezavisno od toga kojim se poslom bave, će, skoro svaki minut slobodnog vremena, iskoristiti za unapređenje svog poslovanja. U Južnoj Koreji skoro svaka zaposlena osoba poseduje vizit kartu. Ukoliko Korejcu želite da date svoju vizit kartu, trebalo bi to da učinite držeći je s obe ruke i pružajući je uz blagi naklon. Nikako ne levom rukom, jer prema korejskoj kulturi i tradiciji leva ruka služi za teranje. Ovo ne važi samo za vizit karte, već sa sve, ali baš sve, što želite da date, dodate ili poklonite jednom Korejcu. Ali, ukoliko Korejac Vama pruži svoju vizit kartu, od Vas se očekuje da je prihvatite, par sekundi proučavate i, na kraju, stavite u novčanik ili tašnu. Nipošto ne smete da je stavite u zadnji džep pantalona Ovakav čin za Korejce predstavlja ogromnu uvredu. Kada uzmemo u obzir da domaćice vode brigu o čitavom domaćinstvu, onda biti domaćica u Južnoj Koreji predstavlja veliku čast. Domaćice su jako poštovane, pa zato mnoge devojke i žene, iako su visoko obrazovane, biraju da budu domaćice. Koliko su domaćice u Južnoj Koreji važne pokazuje i to da od kraja prošle godine u pojedinim bankama postoji mogućnost otvaranja računa namenjenih isključivo domaćicama. Domaćice koje poseduju loving wife račun u banci, dobijaju razne popuste i kupone u mnogobrojnim radnjama širom Južne Koreje, kao i popuste na školovanje dece. Istraživanja su pokazala da domaćice u proseku, samo nešto više od dva sata dnevno, posvećuju sebi. Za ovo malo slobodnog vremena, uglavnom se bave aktivnostima koje deluju meditativno. Najčešće su to tradicionalne umetnosti, kao što su tradicionalno korejsko slikanje, vajarstvo, sviranje tradicionalnih instrumenata, kaligrafija, kao i izrada raznih rukotvorina. Među mlađim domaćicama, popularni su još i kursevi kuvanja. Pošto je u Južnoj Koreji doručak najbitniji obrok u toku dana, ni jednoj domaćici, pa čak ni udatoj zaposlenoj ženi, nije problem da ustane u šest sati ujutru, a poneka i ranije, kako bi svom mužu spremila (obavezno) kuvani doručak i zajedno sa njim doručkovala pre nego što pođe na posao. Iako se u mnogim zemljama širom sveta, na najstariji deo populacije zaboravlja, u Južnoj Koreji to nije slučaj. Stariji ljudi se izuzetno poštuju, pa nije iznenađenje što se u ovoj državi organizuju razni događaju namenjeni isključivo starijima. Najviše svog slobodnog vremena, stariji troše na rekreaciju u parku, ali i na mnogobrojna kulturna dešavanja. Iz tog razloga je, tokom prošle godine, u Seulu napravljeno pozorište namenjeno starijim osobama. Ali ipak, najpopularniji hobi ovog dela populacije je planinarenje ili hiking. Planinarenje u Južnoj Koreji je toliko popularno da čak postoje i metro stanice, koje su namenjene samo za prevoz putnika od grada do određenih pešačkih zona i zona za planinarenje. Evidentno je da stanovnici Južne Koreje provode svoje slobodno vreme na jedinstven i veoma interesantan način. Da li je to zaista tako, nadam se da ću otkriti uskoro, pošto planiram da posetim Južnu Koreju. Ukoliko u isto želite i vi da se uverite, odvojite nešto svog slobodnog vremena, kako biste otputovali i upoznali tu prelepu zemlju.
Autor: Jovana Matijević, studentkinja I godine, smer Menadžment i biznis u turizmu
