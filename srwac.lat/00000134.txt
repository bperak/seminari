Privredna komora Srbije u saradnji sa Agencijom za strana ulaganja i promociju izvoza (SIEPA), Privrednom komorom Milana (PROMOS) i Agencijom za promociju u inostranstvu i internacionalizaciju italijanskih preduzeća (ICE) u okviru Poslovne misije Srbija-Crna Gora, koja traje od 11. do 14. juna 2012. godine, organizuju Okrugli sto i poslovne susrete italijanskih i srpskih privrednika, 12. juna 2012. godine u Beogradu, u Privrednoj komori Srbije, Terazije 23, velika sala, II sprat, sa početkom u 10.00 sati. 
Rangirana kao sedma svetska ekonomija, Brazil je najveća zemlja po površini i stanovništvu u Latinskoj Americi, sa statusom naprednog i stabilnog tržišta uz visoku domaću potrošnju. Kao vodeća zemlja u Latinskoj Americi, sa visokim nivoom razvoja poljoprivrede, rudarstva, industrije i usluga, pruža odlične šanse za razvijanje privredne saradnje. Aktuelna bilateralna privredna saradnja se ne može oceniti zadovoljavajućom, jer daleko zaostaje za realnim mogućnostima dveju zemalja imajući u vidu proizvodno - izvozni potencijal Srbije i apsorpcionu moć velikog brazilskog tržišta. U cilju upoznavanja sa osnovnim elementima ekonomske politike i privrednim ambijentom u vodećoj ekonomskoj sili Latinske Amerike, Privredna komora Srbije organizuje: 
Obaveštavamo vas da će delegacija Privredne komore Srbije posetiti Italiju, Trst, u vremenu od 27. - 29. juna 2012. godine. Ova poseta se organizuje i kofinansira u okviru Projekta Forum Permanente www.forumserbia.eu, koji PKS realizuje sa svojim italijanskim partnerima (Unijom italijanskih komora i Trgovinskom komorom Trsta). Programom je predviđeno inteziviranje kontakata između srpskih i italijanskih firmi kroz bilateralne susrete koji će se održati u Trgovinskoj komori Trsta. Imajući u vidu značaj ovog događaja i želju da se sa naše strane uključe najznačajniji predstavnici srpske privrede i Komore, pozivamo vas da uzmete učešće u ovom privrednom događaju. 
Poštovani privrednici upućujemo Vam poziv da nas posetite na štandu Privredne komore Vojvodine, na 79. Međunarodnom poljoprivrednom sajmu u Novom Sadu u Master hali, gde se pored velike posećenosti beleže i intenzivni poslovni susreti i želimo da i Vi budete deo sistema koji uspešno predstavlja privredu i rezultate njenog poslovanja. 
Obaveštavamo Vas da će se u Luksemburgu u periodu 13 - 14. juna 2012. godine, u organizaciji Privredne komore Luksemburga, za vreme trajanja Dana Velike evropske regije (Greater Region business Days), održati poslovni susreti preduzeća pod nazivom b2fair Matchmaking Event. Ova manifestacija je posvećena uspostavljanju kontakata i stimulisanju saradnje između preduzeća iz Velike evropske regije (koju čine Rhineland-Palatinate (Nemačka), Saarland (Nemačka), Lorraine (Francuska), Wallonia (Belgija) i Luksemburg i preduzeća drugih zainteresovanih zemalja (za sada su učešće privrednih subjekata najavile Belgija, Francuska, Luksemburg, Nemačka i Italija). 
Obaveštavamo Vas da će se tokom juna meseca ove godine u Tunisu održati nekoliko značajnih privrednih manifestacija za koje smatramo da bi ih bilo vredno posetiti. U periodu od 14. - 15. juna 2012. godine, u hotelu Ramada Plaza, Gamart, pod sloganom Novi Tunis izazovi i mogućnosti održava se tradicionalni Tuniski investicioni forum - Tunisia Investment Forum 2012 (www.tunisiainvestmentforum.tn). Na Forumu će govoriti najviše državne ličnosti i međunarodni eksperti, koji će predstaviti poslovni ambijent posle promene režima i uspostavljanja novih vlasti i sa kojima su predviđeni i bilateralni susreti. U periodu od 13. - 16. juna 2012. godine se održava sajam TUNIS-MEDINDUSTRIE (www.tunis-medindustrie.com), na kome su zastupljene mašinska, elektronska i elektro industrija, proizvođači auto delova i procesne opreme, s akcentom na inovacijama i novim tehnološkim rešenjima. Očekuje se učešće više od 200 izlagača iz sveta i preko 10.000 posetilaca. Tokom sajma će, takođe, biti organizovani bilateralni susreti. Istovremeno, 14. - 15. juna 2012. godine, održava se i Forum elektronske industrije FORTRONIC 2012 (www.fortronic.it) u saradnji sa Italijom kao partnerom. Oba sajamska događaja se održavaju u kompleksu El Kram, u Gamartu, na obodu prestonice. 
