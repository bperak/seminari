Sportske sekcije
Rekreativne aktivnosti u Domu organizovane su tako da zadovolje sve potrebe koje učenici ne mogu ostvariti kroz redovnu nastavu. U Domu su stvoreni uslovi, koji pojedincima omogućavaju da kroz rad sekcija napreduju u sportskom razvoju, a većem broju učenika obezbedjeno je kvalitetnije korišćenje slobodnog vremena. Prema već iskazanom interesovanju učenika, u Domu, u okviru sportske sekcije, već godinama sa uspehom rade:
sekcija za fudbal
košarku
odbojku
stoni tenis
šah
streljaštvo
Radom sportske sekcije svake godine obuhvaćeno je oko stotinak učenika, a ove školske godine na domijadama je učestvovalo njih 55 - oro.
Programom rada obuhvaćeni su sledeći sadržaji: evidentiranje i provera fizičkih sposobnosti učenika, uvežbavanje tehnike i taktike, upoznavanje sa pravilima igre i sudjenja, razna takmičenja, nastupi i učešće na turnirima, rad u teretani.Tokom čitave godine sportska sekcija organizuje razne turnire, u malom fudbalu, šahu, košarci (tri na tri), odbojci. Organizuju se i prijateljski susreti sa ekipama iz grada. Tokom januara, sportsisti su se aktivno pripremali za Domijadu, pa je vršen i uži izbor kandidata za učešće na Regionalnoj domijadi. Ove školske godine, u februaru je otvorena nova sportska sala (balon sala) u Domu, što omogućava znatno bolje uslove za rad sekcija, a otvara prostor i za organizovanje takmičenja u Domu. Tu je naravno i teretana, koja omogućava učenicima da aktvno vežbaju, pogotovo kada vremenske prilike ne dozvoljavaju da se koriste tereni ispred Doma.
Na Regionalnoj domijadi u Kostolcu, ove godine nastupile su ekipe u stonom tenisu, šahu i košarci. U košarci i stonom tenisu, devojčice su osvojile prvo mesto, dok su Jovana Milenković i Milan Babić, osvojili prvo mesto u stonom tenisu pojedinačno. Dečaci su u šahu ekipno osvojili drugo mesto. U drugom delu takmičenja, koje je održano u Kragujevcu, u našem Domu, devojke su osvojile prvo mesto u fudbalu, drugo mesto u košarci, dok su dečaci bili ubedljivo prvi u odbojci. Na Republičkoj domijadi na žalost nismo imali zapaženih rezultata. Košarkašice su osvojile tek treće mesto, kao i Milan Babić u stonom tenisu. Do kraja školske godine održan je još jedan turnir u malom fudbalu i aktivnosti su održavane u zavisnosti od interesovanja učenika i njihovog slobodnog vremena. U okviru sportske sekcije Dom saradjuje sa gotovo svim sportskim klubovima u gradu i ta saradnja je svakim danom sve bolja. Balon sala nam omogućava da kvalitetno organizujemo takmičenja, ugostimo razne ekipe, kao i da našim učenicima omogućimo kvaliteno korišćenje slobodnog vremena.
