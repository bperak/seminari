Bowers Wilkins, jedno od najcenjenijih imena kada su u pitanju hi-fi zvučnici, pokreće Music Club. To je jedan zaista inovativan pristup distribuciji muzike i poprilično specifičan. Svakog meseca će objavljivati jedan album, snimljen na najsavremenijoj opremi u studiju Petera Gabriela (Real World Studios) i koji se distribuira u lossless audio formatu (. m4a), bez ikakvog DRM-a.
Toplo preporučujem free trial od 3 meseca, tokom koga možete da skidate EP verziju albuma (4 pesme). Ja sam upravo skinuo prvi album i već vidim kako ću platiti 60 $ za godišnji pristup (svakog meseca novi LP album).
Ono što je ovde inovativno je što B W; ima distributivna i prodajna prava samo tih mesec dana dok se nalazi u ponudi kod njih. Svaki autor je unapred plaćen za snimak koji pritom snima u izuzetnom studiju. Nakon toga sav materijal i sva prava nad materijalom odlaze autorima i oni onda mogu da s tim rade šta žele, sklapaju kakav god ugovor sa bilo kime.
U vremenu kada lihvari tipa RIAA na sve načine pokušavaju da ograniče prava korisnika nad muzikom koju su kupili ovo je veoma interesantan model snimanja i distribucije. Radiohead i NineInchNails su krenuli drugim putem i sami krenuli u distribuciju svoje muzike. Amazon MP3 i (delimično) iTunes prodavnice nudi DRM-free muziku. Stvari deluju obećavajuće.
Slika 1: Dosta odbora po unutrašnjosti, Miloševići iz Moskve kao i Vučelićevi ljudi u SPS-u dišu Dačiću za vrat, u to nemam sumnje. To su oni koji ga guraju ka koaliciji sa SRS i DSS-NS.
Slika 2: JS od početka propagira verifikaciju SSP-a i pribiližavanje EU. Evropski Palma, je l te. Ovima iz PUPS-a, koji mi liče na neku porodičnu firmu, je verovatno svejedno. I jednima i drugima nije prihvatljivo poništavanje SSP-a gde je JS najglasniji.
Slika 3: Sinoć na FOXu, u emisiji Recite narodu Dačić prvi put (bar za mene) javno rekao da SPS-u nije prihvatljivo poništavanje SSP-a. To je samo jedan dan nakon što je Samardžić u Utisku nedelje potvrdio da će DSS glasati protiv verifikacije SSP-a.
Slika 4: DS danas javno proziva Koštunicu da kaže da li ostaje pri svom jedinom obećanju u kampanji da će poništiti SSP i time svesno obmanjuje svoje birače zarad pukog opstanka na vlasti sa 11.5 % podrške. Šic.
Ovo DS saopštenje je šlag na tortu da DSS-NS kojim slučajem ne odustane od toga i prihvati kompromis. Ivica bi se onda našao u nebranom grožđu. Ovako, SSP će biti izlazna strategija SPS-a da ne napravi vladu sa DSS-NS i SRS i da ode u koaliciju sa ZES-om.
Je ote kada sam počinjao ovaj blog nisam ni sanjao da će se pretvoriti u ovakav politički sajt. No, kakva nam je realnost, takve su mi i teme. Još od dolaska u Beograd 93. i otvaranja očiju, nisam nikako uspevao da se otrgnem od ovih stvari, kroz svađe, šetnje, NGO, you name it No, to je tema za neki drugi post.
Uzrok ovog posta je sjajno sročeni post na sajtu LDP-a koji bez uvijanja i maskiranja govori o stanju stvari. Nedostatak bilo kakvih vesti tamo, ovih par dana, je bio veoma upečatljiv. Slabiji rezultat od očekivanja je sigurno zahtevao neko vreme da se stvari slegnu i da se svedu utisci.
Ono što piše je suštinski isto ono što sam napisao u svom prethodnom postu. Preporučujem svima koji ovo čitaju da pročitaju ceo post na LDP portalu takvo javno saopštenje svojim članovima i simpatizerima sigurno nećete pročitati ni kod jedne druge stranke, ikad.
Vuči-roga
Čitam danas da B92 iz pouzdanih izvora saznaje da je Vučić gradonačelnik i da će sutra sve biti objavljeno. Dogovorili se sa socijalistima. No, samo se Beograd spominje, republika još ne, zaboga ponavljaju se izbori na 3 mesta, pa se čeka da se to završi, poštuju se ti glasovi. Khm, khm
Kako imam pamćenje duže od trajanja kampanje, sećam se nastajanja prethodne vlade. Nikolić u koaliciji sa DSS-om postade predsednik Skupštine, nakon dva dana preganjanja. Cela zemlja drhti, eto nama baba-roga na vlasti, drž-ne daj i eto već sutradan master-manipulator K. Vojislav postade premijer, nova većina smenila Nikolića i postavila Dulića. Maestralno odigrana igra je ubedila sve kolebljivce u IO DS-a da se tako mora jer drugačije ne može, Ɖelić ode za potpredsednika. U toj kampanji, T. Boris je čvrsto tvrdio da će Ɖelić biti premijer, dileme nema.
T. Boris sada isto tako čvrsto tvrdio da K. Vojislav više nikad neće biti premijer. On je čovek principijelan političar, sve vrca. I eto, sad nam se opet pojavljuje SRS babaroga, u liku ovog Kijavog. Prosto me mrzi da pišem i crtam dalje, pa samo da pitam sve one koji se slažu sa LDP-om a ipak zaokružili ZES i pogotovo one koji su čvrsto uz ZES:
Kako ćete se osećati kada za par meseci DS, SPS i DSS naprave republičku vladu, na prvoj zgodnoj sednici smene Vučića i opet posle tih meseci mrcvarenja imamo isto njesra koje smo imali i u 2007?
Kada politika-mogućeg postaje dokle-ću-pustati-da-me-vuku-za-nos-politika?
LDP je ostvario bolji rezultat nego na prošlim izborima. LDP je skoro u potpunosti zadržao glasove koje je Čeda dobio pre dva meseca. Čovek bi rekao da je to uspeh, ali nije. LDP je pukao.
Umesto koalicije ZES LDP manjine, vladu će formirati ZES SPS-PUPS-JS manjine. Sedam poslanika koja sam video i nadao se kod LDP-a, dobio je SPS, tj. njegova koalicija sa penzionerima i Palmom, koji je rasturio u Jagodini. SPS će ne samo preživeti nego i znatno napredovati i ako bude konstruktivan partner u ovoj vladi onda će za 4 godine verovatno postati treća stranka u Srbiji. Ili će se barem boriti za to. To se neće desiti ako isti izvrše političko samoubistvo i naprave deal sa DSS-om i SRS-om. Mada iskreno, mislim da Koštunica takođe neće prihvatiti taj deal. Videće se.
Gde je LDP-u otkinuto tih par procenata?
Ko će ga znati, ovo je čudan narod. Moj gut feeling je isti kao za predsedničke izbore. Sva moguća istraživanja su davala SRS-u 1 - 2 % prednosti nad ZESom i mislim da su ljudi koji bi inače glasali za LDP ipak išli na sigurno, ne želeći da SRS dobije vlast. Da je iko predviđao ovakav odnos snaga i ovakvu neizlaznost SRS glasača, mislim da bi LDP dobio 7 - 8 %, gde realno stoji. Jeb ga, principijelnost, doslednost i iskrenost se u politici ne isplate uvek.
Ipak, glavni razlog za ovaj neuspeh su ljudi kao ja. Mi se nismo dovoljno potrudili da drugima objasnimo šta to tačno LDP želi i šta je cilj. U razgovoru sa mnogim prijateljima i kolegama sam čuo stvari o LDP-u koje nemaju nikakvo realno uporište. LDP i njegovi hard-core glasači moraju dooobro da razmisle kako da svoju politiku bolje objasne. Ima toliko dobrog i pozitivnog da me ovaj rezultat ni za promil ne pomera od ubeđenja da je glas za LDP glas za najbolju političku opciju u zemlji. No u to, moram da ubedim druge. Ne Čeda, Vesna, Biljana i drugi, već ja.
I da se potrudim kako znam i umem da ljudima koji u LDP-u odlučuju objasnim i predočim da moraju da promene medijsku kampanju. Ne mora se gledati daleko SPS-PUPS-JS su imali za klasu bolje koncipiranu i ciljanu kampanju nego bilo ko drugi.
No, to je tema za druge izbore. Važno je da je LDP ostao u republičkom parlamentu, da je ušao u mnoge gradske i opštinske parlamente u Srbiji da će na tome moći da gradi bazu, pre svega aktivista koji će širiti dobar glas dalje.
Do tada, čekamo da Boris Tadić ponudi dobar deal Dačiću, Krkobabiću i Palmi i da nekako nastavimo ka EU.
