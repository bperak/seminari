Program putovanja 
Sastanak grupe na aerodromu Beograd. Let za Moskvu SU 2091 u 14 h. Presedanje na let za St. Peterburg. Let SU 32 u 22 h, sleće u 23.20 h. Transfer i smeštaj na brodu. Večera. Noćenje. 
2. dan ST. PETERBURG 
Doručak. Odlazak na panoramsko razgledanje grada autobusom (bez ulaska u objekte). St. Peterburg je jedan od najlepših gradova na svetu. Nalazi se na obali Finskog zaliva i delti reke Neve. Ima 65 kanala i 45 ostrva. Grad je 1703. god. osnovao Petar I. U periodu od 1712. do 1918. god. bio je glavni grad Rusije. Sa 5 miliona stanovnika St. Peterburg je drugi po veličini grad u Rusiji. Zbog izuzetne lepote zovu ga i Severna Venecija. Panoramsko razgledanje grada uključuje razgledanje Nevskog prospekta, crkve Spasa na krvi, Nacionalne biblioteke, Kazanjske Saborne crkve, zgrade Admiraliteta, Dvorskog trga i Bronzanog konjanika (spomenik Petru I), manastira Smoljnij, Isakijevske crkve, Petropavlovske tvrđave, više stotine fascinantnih mostova, kao i drugih spomenika najpoznatijih arhitekti tog vremena kao što su Rosi, Rastelli, Monferan i Kvarengi. Odlazak u muzej Ermitaž (obezbeđene ulaznice). Ekaterina II je 1764. god. kupila 225 slika holandskih i flamanskih majstora i napravila prvu kolekciju Ermitaža. U muzeju se nalazi više od 3 miliona predmeta čuvenih slikara kao što su: Leonardo Da Vinči, Rembrant, Mone, Sezan, Pikaso i dr. Povratak na brod. Noćenje. 
Doručak u nezagađenoj prirodnoj oazi sela Mandrogi koje se nalazi na obali reke Svir. Zaustavljanje na obali reke Verdant. Mogućnost rekreacije i relaksacije. Šetnja u prirodi. Ručak na obali - šašlik (roštilj). Noćenje. 
5. dan OSTRVO KIŽI 
Doručak. Dolazak na ostrvo Kiži koje se nalazi na severnom kraju jezera Onjega. Ono je drugo po veličini u Evropi i jedno od najčistijih na svetu. Jezero ima oko 1650 ostrva. Čuveno je i po Muzeju arhitekture na otvorenom. Ostrvo Kiži je praznik za oči. Crkva Preobraženja sa 22 kupole je pravo remek delo ruske arhitekture. Sagrađena je bez ijednog eksera ili metalnog dela, samo uz pomoć sekire i dleta. Crkvu je sagradio drvodelja Nestor, koji je po legendi, po završetku svog posla, sekiru bacio u jezero rekavši: Crkvu je sagradio majstor Nestor. Crkva, kao ova moja, ne postoji nigde drugde, niti će ikada postojati. Isplovljavanje. Ručak. Slobodno vreme na brodu. Noćenje. 
Fakultativna ekskurzija: Poseta Kirilo-Beložerskom manastiru iz XIV veka. 
7. dan JAROSLAV 
Doručak. Slobodne aktivnosti na brodu. Ručak. Dolazak u Jaroslav. Razgledanje starog lučkog grada sa preko 600.000 stanovnika. Grad je osnovao princ Jaroslav još u XI veku. Tu se nalazi mnogo vrednih spomenika koji svedoče o njegovoj bogatoj istoriji. Posebno se izdvajaju manastir Spaso-Preobraženski, gde je u unutrašnjosti manastira u XVI veku izgrađena najstarija crkva u gradu, crkva Svetog spasitelja. Tu su još grupa Sabornih crkava iz XVII veka, rotonda (ostaci drevnog trgovačkg centra), jedan od najlepših spomenika kulture je i crkva Svetog Ilije Proroka iz XVII veka, koja se nalazi na centralnom gradskom trgu, freske na zidovima crkve i njeni svodovi, pravi su muzej staroruskog slikarstva. Nastavak plovidbe. Večera. Noćenje. 
8. dan UGLIČ 
Doručak. Dolazak u Uglič. Razgledanje grada koji je osnovan 1148. god. Poseban utisak na Vas će ostaviti pogled na grad sa reke Volge: crkva Vaskrsenja, crkva Svetog Dimitrija na krvi, uglički Kremlj sa najstarijom zgradom Ugliča - dvorcem carevića Dimitrija, Spaso-Preobraženska crkva. Kapetanska večera na brodu. Noćenje. 
9. dan MOSKVA 
Doručak. Program na brodu. Ručak. Uplovljavanje u moskovsku luku. Panoramsko razgledanje Moskve autobusom, u pratnji vodiča na srpskom jeziku (bez ulaska u objekte). Grad Moskva je dobio ime po reci Moskvi. Osnovao ga je 1147. god. knez Jurij Dolgorukij. Broji preko 13 miliona stanovnika i zauzima površinu od 1000 km². Smešten je na sedam brežuljaka. Imaćete priliku da vidite Tversku ulicu, Crveni trg, Mauzolej Lenjina, crkvu Vasilija Blaženog, robnu kuću GUM, Istorijski muzej, Boljšoj teatar, Univerzitet Lomonosov, Novodevičji manastir i fantastičnu panoramu grada koja se pruža sa Vorobjovih brda. Razgledanje teritorije Kremlja: Uspenska, Arhangelska i Blagoveštenska crkva (ulazi se u jednu od crkava), Car-top nastao u XVI veku, težak 40 t, Car-zvono - najveće na svetu, teško 202 t, visoko 6.14 m, spoljašnji izgled predsedničke palate. Povratak na brod. Večera. Noćenje. 
Fakultativno: Oružana palata; noćna metro tura. 
10. dan MOSKVA 
Doručak. Slobodno vreme uz mogućnost fakultativnih izleta. Isplovljavanje iz luke. Noćenje. 
CENA ARANŽMANA NE UKLJUČUJE: 
- Zdravstveno osiguranje na teritoriji Rusije - nije obavezno. Za one koji žele da se osiguraju, osiguranje iznosi 15 EUR. 
- Bakšiš za posadu broda u iznosu od 40 eur. 
NAPOMENA 1: Red vožnje i redosled poseta i izleta podložni su promenama usled više sile (vremenske neprilike, praznici i sl.). 
NAPOMENA 2: Za nove (crvene) pasoše Republike Srbije viza nije potebna. 
NAPOMENA 3: Prilikom prijave se obavezno dostavljaju podaci iz pasoša. 
NAPOMENA 4: Svi putnici su u obavezi da poštuju ograničenja u vezi sa iznošenjem deviza iz zemlje i da se pridržavaju zakonskih i carinskih propisa. 
Organizator putovanja zadržava pravo da u slučaju promene cena prevoza promeni cenu aranžmana, kao i da u slučaju nedovoljnog broja prijavljenih (minimum 15 putnika) otkaže putovanje, najkasnije 5 dana pre početka putovanja. 
Brod Vasily Surikov 
Atraktivan turistički brod. Poseduje, pored 4 palube, prodavnicu suvenira, konferencijsku salu, piano bar, restoran, saunu, sef na recepciji, bar sa živom muzikom i pab. Dužina broda je 125 m, širina 16,7 m, kapacitet broda je oko 150 putnika. Sve kabine su sa tušem, WC-om, klima uređajem, frižiderima i ugradnim plakarima. Kreveti za jednu osobu su 185 x80 cm, a francuski kreveti su 140 x190 cm. Na brodu ima i ambulanta. 
