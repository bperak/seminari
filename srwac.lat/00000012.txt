Sve ono što Vas muči, ili interesuje, možete poslati pitanje mailom putem kontakt strane i dobićete savet i odgovor.
16.11.2012
Da li se u terapiji lečenja čira na želucu umesto amoksicilina može koristiti drugi antibiotik recimo eritormicin jer je pacijent alergičan na penicilin?
U terapiji čira na želucu tj. Helycobacter pylori, se pokazao najefikasniji Hemomycin 250 mg 2 x1 / 12 sati, bez mleka sa puno jogurta.
04.11.2012
Da li se uz Palitrex sme piti jogurt?
Da uz svaki antibiotik treba piti jogurt, a mleko ne.
01.11.2012
Već godinu dana se mučim sa Eserihijom koli u urinarnom traktu. Pijem dosta tečnosti, kad popijem kutiju antibiotika ona se izgubi, i pojavi veoma brzo. Stalno zbog toga radim eho bubrega, vaginalni i cervikalni bris. Šta da radim i kako da je iskorenim? Trenutno pijem Ciprocinal, neki čaj koji će je iskoreniti barem su tako rekli, uvu, brusnicu...
Escherichia coli je veoma uporna kao Candida. Dosta jogurta, multivitaminska terapija. Propovag vaginalete, dosta tečnosti, strpljenja. Kad peče isključivo antibiotik po antibiogramu.
06.09.2012
Koliko dana treba da pijem Palitrex za urinarnu infekciju (pijem ga na 12 sati po jednu kapsulu od 500 mg)?
Za urinarnu infekciju tom dozom treba do 14 dana, a ako pijete na osam sati po jednu kapsulu od 500 mg trajaće 7 dana.
S obzirom da imam kamen u zuči, šta biste preporučili ovu od 14 ili 7 dana?
Kod kamena u žuči terapija od 7 - 8 dana. Još bolja varijanta su cps. Citerala od 500 mg na 12 sati po jedna.
Taj lek mi dosta pomogao. ALi nikako kod otoka na levom kolenu. Ne mogu da utvrdim od čega je. Ne boli me stalno ali kad zaboli smeta. Ja tada namažem Fastum gel i prođe. Inače imam 59 godina. Šta mislite od čega je taj otok i bol na kolenu?
S ozbriom na godine koje ste naveli u pitanju je Gonarthrosis geni. U klimaksu i menopauzi se jave kod nekih žena u kolenima kod nekih u kukovima. Razlog je što se s godinama troši hrsakvica koja ne može da se obnavlja. Malo fizičko opterećenje, infekcija tela može da upali zglob i da se manifestuje otokom. Dok je otok prima se dikolofen sa urbazonom 5 - 7 dana, a kada se bol smiri rade se vežbe, pije kalcijum, kesice Dona koje u sebi sadrže i do 1000 mg glukozamina i piju se 1 x dnevno. Ne bi bilo loše da uradite denzitometriju i snimak kolena.
18.08.2012
Pre par godina sam operisala neurofibrom orbite desnog oka, pa mi je privatno doktor otkrio da imam glaukom. Radili su mi dnevnu krivu i uvideli da je očni pritisak svaki put drugačiji. Na levo oko vidim jako slabo, bez naočara samo maglu, i čini mi se da mi se dioptirja menja iz časa u čas. Kad stavim naočare nekada vidim nekada ne vidim. Recite mi šta da radim, ne mogu da menjam naočare stalno i sve mi ovo teško pada.
Svaka varijacija pritiska u letnjim danima se odražava na oči sa osećajem peckanja, magle,... Ako imate problema sa očnim pritiskom, po svemu sudeći imate, masirajte po nekoliko puta u toku dana oči, kružnim pokretima i pritiskanjem. Kružnim pokretima stimulišete muskulaturu, a pritiskanjem istiskujete tečnost iz sudova, a sve se manifestuje suzenjem. Povedite računa o tome da ne čitate u ležećem položaju, izbegavajte heklanje i pletenje (ako to radite), sir, čokoladu, vino, kafu, cigarete. Uzmite veštačke suze kojima ćete u toku dana da ispirate oči (Hemodrops, Hipromeloza, Ocu flesh), koristite AD vitamin, ili provisio, grickajte šargarepu i javite se za dve nedelje.
25.07.2012
Interesuje me koji lekovi se primenjuju kod tumora žučnih kanala i uopšte koje mere se preduzimaju budući da je tumor zloćudan?
Pre oko 3 - 4 nedelje me bolelo grlo, išao kod doktora koji je ustanovio da imam gnojnu anginu. Uradio je drenažu, propisao injekcije Longacefa sedam dana po 1.5 mg dva puta dnevno, i prva dva dana još jednu injekciju čijeg imena ne mogu da se setim. Brzo mi je bilo bolje, pa sam prešao na tablete Pancefa. Na dan kad sam završavao sa terapijom, obavljao sam neke fizičke poslove, osetio bol u preponama kao da je upala mišića. Kasnije sam osetio jednu " uvećanu limfnu žlezdu " na desnoj preponi, pa na levoj. Ubrzo se pojavila još jedna žlezda na desnoj strani. Nakon tri nedelje sam išao do hitne, doktor mi je rekao da je to posledica fizičkog napora. Čitao sam na netu da se prvo jave uvećane limfne žlezde na preponama kod karcinoma. Da li je moguće da je gnojava angina mogla to da prouzrokuje, ili šta je prouzrokovalo da se jave? (Baš me brine)
Kod većine sportista i ljudi zbog fizičkog napora mogu da se jave slične promene. U diferencijalnoj dijagnozi nam pomažu prethodni simptomi, krvna slika, palpacija promena... Za palpaciju promena je najmerodavnije mišljenje hirurga koji može napraviti razliku i reći da li je nabrekla vena, uvećana limfna žlezda ili masno tkivo. Krvna slika (leukocitarna formula, crp, sedimentacija) nam omogućuju u diferencijalnoj dijagnozi infekcije ili tumora. U praksi je promena koja ne menja svoju veličinu, pokretna, koja ne boli uvećan limfni čvor, ako boli pod upalom je; ako je promena meka, modra, izdužena reč je o nabreklom venskom sudu; ako je promena tvrda, bolna, pokretna sa disanjem reč je o kili; promena koja je kao u nekoj kapsuli, fiksirana, čvrsta reč je o masnom tkivu (koji se javljaju usled oscilacija u kilaži, fizičkog opterećenja). Inače se limfadenopatija javlja i kod malih beba, znak je hiperreaktivnosti tela. U svakom slučaju uradite krvnu sliku i javite se.
08.02.2012
Moj dečko ima Psoriasu Gutatu, i kažu da je prouzrokovana nervozom i stresom. Šta savetujete osim izbegavanja stresa, koji je danas neminovan, dajte neki savet, šta da koristi od medikamenata?
Psorijaza je i dan danas misteriozna bolest. Postoji genetski kod, kad će se manifestovati zavisi od okidača (infekcija, stres, metabolički dizbalansi i ostalo). To je hronična bolest koja vremenom postaje sistemska, prelazni godišnji periodi je intenziviraju. Suština je održavati " uspavano stanje ", navići se na kožne naslage, i delovati kad se simptomi pojačaju, kad se javi peckanje, svrab,... U " uspavanom periodu " se koriste kupke koje hidriraju kožu, nikako sapuni (Mustella, Palmolive sa medom i mlekom, bez ulja), mleko za telo, kreme na bazi nevena, noćurka, pčelinjeg voska. Kad se bolest pogorša koriste se kortikopreparati (cr. Elocom), imunomudlatori (cr. Elidel). U svakom slučaju redovno piti perlice AD vitamina, Ecomer, vitamin E. Primećeno je da su osobe sa psorijazom kao mali patili od atopijskog dermatitisa, bronhitisa. More i planina stišavaju simptome.
01.05.2010
Otkad je ovo prolece dete mi je imalo vec dva bronhitisa. Pije Aerius jer je alergijskog porekla. Interesuje me da li moze da se bavi fizickom aktivnoscu jer su misljenja vasih kolega oprecna.
Moje mišljenje je da može umerenim sportom i aktivnostima. Najviše pomaže plivanje, aikido. Trčanje dozvolite. Izbegavajte jutro jer je tad koncentracija alergena najveća. Ali da se igra, trči po livadi, planini je preporučljivo. Lakše izbacuju sekret koji je povećan kod bronhitisa.
30.04.2010
Osecam vec mesecima tup bol u donjem delu stomaka. Ginekoloski je sve u redu, mokraca isto. A ja i dalje nadutost u stomaku, gasove, zatvor. Trudim se da vodim racuna o ishrani. Uglavnom je dijetalna. Nervozu mi stvara. Isla sam kod gastroenterologa sve u redu.
Ako Vam je specijalista rekao da nema razloga za brigu, onda ne brinite. I sama nervoza, i pušenje može da da i zatvor i gasove. Probiotici u većoj količini, jogurt, izbegavajte mahunarke, i hranu koja stvara gasove. Jedite veći broj obroka sa manje zalogaja.
To se desi svakome, barem jednom u životu, posebno ljudima koji se bave sportom ili imaju reumatske tegobe. Tu nema posebnog leka. Nastavite sa gelom koji Vam prija, možete piti i tbl Brufena 400 ili nekog drugog antireumatika. Smanjite fizičke aktivnosti. Idite kod specijaliste fizikalne da Vam ordinira neku od fizikalnih terapija (masaža, struja,...).
20.04.2010
Toliko se tromo osecam otkad je pocelo prolece i naduto. Po ceo dan mi se spava, a moram da odrzavam budno stanje jer radim. Sta moze da bude?
Svašta može da bude. Počev od tzv. " Sindroma hroničnog ili prolećnog umora ", preko bolesti štitne žlezde koja je jako učestala u zadnje dve godine. Što više odmarajte vikendom ili danima kada ne radite. Radnim danima vitamini, adekvatna ishrana, što više tečnosti, krecćte se koliko možete, i prekontrolišite štitnu žlezdu. Ubeđena sam da je prolazno.
12.04.2010
Zbog droge je mom bratu ostecena jetra i imuni sistem. Inace je vec duzi period na programu odvikavanja, ali ne znamo sta da radimo sa ovom slaboscu koju oseca?
Lepo je što brinete za brata. Pored terapije koju prima u programu odvikavanja, trebalo bi da je već dobio i za ishranu jetre. Malaksalost je i očekivajuća. Strašne bolove u mišićima osećaju tokom apstinencije što ih iscrpljuje. Multivitaminska terapija, različiti preparati su na tržištu i po apotekama. Shodno budžetu uzmite koji je podoban. Za jetru su preparati Reliv forte i Essentiale N forte 3 x2 caps dnevno.
10.04.2010
Moja rodjaka vec nedeljama ima osecaj gusenja. Isla je na spirometriju, tako da je sa plucima sve u redu, i nije pusac. Ima 50 - ak godina. Nema neke bolesti tog doba secer, povisen krvni pritisak. Poceli su ukucani da sumnjaju da je na nervnoj bazi, mada iskreno zivi lepo, nije nesto izlozena stresu. Sta mislite?
Bez obzira na situiranost, i divne uslove, i da li se osoba smeje ili ne, treba biti jako obazriv. Mnogi od nas ne znaju da iskažu emocije i plaše se da podele sa drugima da ne bi bili žigosani kao slabići. Budući da je plućna funkcija u redu, savetovala bih da se prekontroliše srce (iako niste spomenuli neke aritmije, valja proveriti). Takve apneje, i nedostatak vazduha i gušenje su najčešće neurološke. Treba otići kod psihijatra i neurologa i konsultovati se. Do tada može da koristi tbl. Bedoxin 2 x1,, eff. Mg 1 x1, i sedativ po preporuci specijaliste. Najčešće je to grupa benzodiazepina (Bensendin, Demetrin, Bromazepam).
25.03.2010
Mokraca mi je zadnjih dana jace zuta, ostrijeg mirisa ' i pece dok mokrim. Ispod kozice jak miris i vidi se kao bela prljavstina bez obzira na higijenu. Sta mislite, sta da radim?
Jak miris ukazuje na neku kiselost, acidozu uzrokovanu bakterijama, a bela prljavština može ukazivati na gljivice posebno ako je praćeno svrabom.
Lokalno ung. Nystatin, tbl. Pipegal ili Pipem 2 x2 i što više tečnosti. U svakom slučaju kontrola.
15.03.2010
Vec duzi period imam problem sa bakterijama u mokraci. Dobila sam prvo Bactrim, pa Pipegal. Vaginalni bris je uredan, a u mokraci i dalje bakterije. Sta dalje?
Uraditi Eho bubrega i mokraćnih puteva da se proveri morfologija organa, da li ima kamena koji pravi zastoj i stvara infekciju tako upornu. Ali, u svakom slučaju što više vitamina, tečnosti u vidu čajeva za ispiranje (Uva, Brusnica, Peršun), terapija antibioticima. Činjenica je da se u praksi prvo kreće sa Bactrimom i Pipemidinskom kiselinom, ali je u Vašem slučaju najbolje po antibiogramu.
02.03.2010
Dijete (10 godina) mi probada u predelu oko leve dojke. Radio je ekg vadio krv sve u redu. Bol oseca kao uklestenje s leve strane tacnije probadanje oko dojke, javlja se bar jednom sedmicno i kako nastane tako ga i prodje i sve opet bude po starom. Unapred hvala.
Sa ovim podacima može se na sve i svašta posumnjati. Da bi se neke bolesti isključile ne bi bilo loše da odradite CT ili rendgenski pregled grudnog koša (čime bi se isključile reumatske tegobe, anomalije urođene ili stečene na plućima, da se vide slezina i pankreas), hormonski status (budući da je u periodu kada se očekuje buktinja hormonskih promena-hipofiza, štitna žlezda). Ne vidim da li je rađen ultrazvuk dojke. Dok ne uradite analize i nadalje po potrebi Bayerov aspirin 300 - 500 ili Brufen dražeje 200, Protektin 1 x1. Ne može bez analiza ništa da se tvrdi. Ako uradite neke nove analize, javite da vidimo sta valja činiti.
27.12.2009
Da li da vakcinisem dete protiv svinjskog gripa koje ima tri god?
Većina lekara i specijalista se slaže da se zdrava deca ne vakcinišu, nego mere prevencije koje se dosta reklamiraju (pranje ruku, izbegavanje okupljanja, tržnih centara koji su zatvoreni). Lečenje gripa je simptomatsko kao i većina virusnih infekcija. Čajevi, antibiotik kod nekih superinfekcija, vitaminska terapija, ishrana, i neki preporučuju i Tamiflu ali ja nisam za to. Vakcine protiv svinjskog i sezonskog gripa većina pedijatara savetuje kod dece koja imaju neke hronične bolesti.
12.09.2009
Dete od pet god. stalno ima bronhitis u zadnja cetiri meseca. Antibiotici, kapi u nos, ide u vrtic i nema poboljsanja. Ne moze stalno na antibioticima. Kako da mu pomognem, unapred hvala.
Deca su sklona virusnim ili alergijskim upalama u tom uzrastu. Za dete tog uzrasta i kod mlađe dece koja idu u vrtić, sumnja se na alergijsku komponentu, posebno kad su bronhitisi učestali. Treba svakako uraditi alergo testove, fiziološki u nosić, čišćenje nosića, i Galitifen sirup 2 x5ml za taj uzrast barem tri meseca, i kad su prelazni periodi. Taj lek kad se isključuje smanjuje se barem sedam dana doza na 1 x5ml. U slučaju da nema poboljšanja, kod specijaliste pedijatra pneumologa da isključi ostale mogućnosti.
02.08.2009
Nikako da se oporavim od uzastopnih gljivicnih infekcija vagine, a od vaginaleta mi je muka vise. Inace imam dete od dve godine. Nisam promiskuitetna. Ne znam koje sam sve vaginalete probala, molim vas dajte mi savet.
Radeći u apoteci sam videla da žene uzimaju sve i svašta po preporuci farmaceuta i farmaceutskih tehničara koji su apsolutno needukovani i klinički laici. Nadam se da niste ta grupa. Postići jedanput narušenu floru vagine da bude sterilna ili kao ranije je toliko retko. Gljivice kad navrnu, mislim da ste upoznati i od strane izabranog ginekologa, su veoma uporne. Mora partner da se proveri i leči identično kao i Vi. Nema seksualnih odnosa. Higijena se podrazumeva. Što više jogurta, kiselog mleka, probiotika da se ojača flora, ili imate čak i vaginalete sa probitoicima za obnovu flore. Kao jeftinija varijanta Vam može poslužiti soda bikarbona 1 kk u pola litre vode, i irigator da se ispirate. Izbegavajte slatkiše, vitamine grupe B jer imaju pivski kvasac u sebi, antibiotike za svaku upalu pa i prehladu običnu jer neće ništa posebno ubrzati proces ozdravljenja (a ako i morate da koristite, uzmite sa još nekim antimikotikom oralno). Po novim standardima vit D dosta pomaže u obnovi vaginalne flore, a možete ga kupiti u svakoj apoteci kao perlice u kombinaciji sa vit A. Pozdrav
10.07.2009
Imam 25 god., nisam pusac, ne pijem alkohol, ne drogiram se. Ranije sam se bavio sportom, vise ne. Zivac sam po prirodi. Imao sam za mesec dana tri aritmije, toliko jako lupanje srca da se krevet trese. Nemam urodjene neke mane srca. Zaglavio sva tri puta na intenzivno. Drugi put su mi u rodnom gradu dali Amjodaron koji me gusio, a radim u Beogradu gde sam imao treci put aritmiju u trecoj smeni. U rodnom gradu sumnjaju na virus, u Beogradu na stitnu zlezdu koja se pogorsala zbog Amjodarona. Koliko je verovatno da to moze biti lek? Kome vise da verujem?
Medicina nije matematika da se tačno zna sve, ona je apstraktnija, svakoj osobi treba prići kao individui. Na žalost to je tako tipično u mojoj branši. Niste spomenuli gde radite, ali moguće i sigurno da Vas je neki virus zakačio, nepreležana upala, pa prvo pokazao tropizam prema srcu da imate aritmije. Posebno je učestalo sa profilom koji ste naveli, da ste bivši sportista pa Vam je povećano srce, i da ste malo veći živac. Amjodaron se u retkim hitnim slučajevima daje, ali mora da su imali razlog da Vam daju. Lek je jako ozbiljan sa njim nema šale, i može da pogorša funkciju štitne žlezde ali to mora da imate kao redovnu terapiju da bi pokazao nus pojavu. Svakako proverite funkciju štitne žlezde. Problemi sa štitnom su učestaliji od bombardovanja. Moguće i verovantije da je virus pokazao tropizam i ka njoj, daleko veći nego sam Amjodaron jedanput dat. U slučaju da Vam funkcija nije u redu, dobićete redovnu terapiju za štitnu, mora i neki sedativ i beta blokator za aritmije. Ojačajte imunitet sa multivitaminskom terapijom. Javite šta ste uradili.
16.05.2009
Nakon seksualnog odnosa koji nije bio nesto agresivan moj suprug je imao krv u mokraći. Uradio je potrebne analize sve u redu i urin, i krv, i ultrazvuk. Dali su mu antibiotik i lek protiv bolova. Nije imao peckanje, niti bolove pa smo u dilemi, niti je jeo cveklu. Unapred hvala.
Ako je sve u redu nemate onda razlog za brigu. Budući da nije imao bolove ne bih posumnjala na pesak ili kamen, već pre na neku cistu u bubregu koja je spontano pukla. A cista sama po sebi nastaje usled infekcije i zastoja, tako da ima opravdanja što su mu dali antibiotik. Biće to sve u redu.
09.05.2009
Dete mi ima 3 god, pocelo da prica sa godinu dana, ima veliki fond reci, ali dosta slova ne kaze ispravno a i nema na koga da posumnjam da je genetski. Svi me teraju da je vodim kod logopeda, ja pa mislim da je jos rano. Sta mislite o tome?
Mislim da ste srećni što je tako rano propričalo. Moja je devojčica počela sa 3,5 god, vodimo je kod logopeda jer pored te dislalije mnogih slova, i izgovaranje kompleksnijih reči je muči. Kod logopeda se vode deca i od tri godine ako znaju da pričaju. Nemojte se sekirati za pažnju jer je logoped zadužen da Vas nauči tehnikama vežbanja koncentracije. U svakom slučaju će joj biti zabavno, a Vi ćete se rešiti okoline, i svako će biti zadovoljan.
