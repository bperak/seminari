Hotel Assamaris Asprovalta Hotel Assamaris je smešten 200 metara od centra Asprovalte i 50 metara od peščane plaže. Lokacija mu je takva da omogućuje dnevne izlete do gradova sa starim znamenitostima. Hotel raspolaže sa petnaest klimatizovanih apartmana smeštenih u dve zgrade i opremljenih za porodice, a i kućni ljubimci su dobrodošli. Apartmani sem dnevnog boravka imaju i opremljenu kuhinju. Za goste koji to žele, omogućen je doručak po principu švedskog stola. Osim hotelskog bara i hotelskog sefa, u hotelu postoji i kutak za Internet, a za one koji su poneli svoj laptop omogućen je bežični pristup Internetu. Gostima se nudi odmor u zelenilu sredjenog vrta sa suncobranima i garniturama za sedenje. Osim šetnje i pecanja, hotel nudi i iznajmljivanje bicikla, a uz hotel se nalazi i teniski teren, dok je na peščanoj plaži koja je duga 11 kilometara i pogodna za trening sportista, omogučeno bavljenje sportovima na vodi.
Hotel Athina Asprovalta Hotel Atina nalazi se na pola puta između Soluna i Kavale, u Asprovalti. Ta lokacija predstavlja dobru polaznu tačku za obilazak poluostrva Halkidiki, na kome se, na istočnom " prstu ", nalazi Sveta gora. Solun, drugi grčki grad po veličini, udaljen je 75 km, i u njemu se pored vizantijskih crkava može posetiti i Muzej vizantijske kulture. Slična je udaljenost i do solunskog aerodroma i okolnih tržnih centara. Sveta gora, jedan od centara pravoslavlja, udaljena je pedesetak kilometara od Asprovalte, međutim ne može se posetiti bez dozvole. Turisti mogu da je posmatraju s mora, sa određene udaljenosti. Gosti u hotelu mogu da se prijave za jednodnevne organizovane izlete po okolini. Hotelski kompleks je od obale udaljen oko sto metara, gde ima svoj bar. Gostima su na raspolaganju bašta, bilijarski sto i igralište za bič volej, a malim gostima dečije igralište. Tu su i dva hotelska restorana, menjačnica, fitnes sala i sauna. Hotel ima dvadesetak klimatizovanih soba, sa frižiderom i direktnom telefonskom linijom. Gosti tokom boravka dobijaju sva sredstva neophodna za održavanje higijene. Kraj hotela je osvetljen parking za goste.
