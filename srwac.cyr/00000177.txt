24. decembar 2012. 22:31
Kategorija: KORAK KA ZDRAVLjU
Nova čuda Svetog Vasilija Ostroškog
Ljubica Tanasijević, iz sela Goričane kod Čačka, u pero manastirskom zapisivaču posvedočila je sledeće:
Anđela Tanasijević iz sela Goričane kod Čačka, rođena 1999. godine, razbolela se kad je imala 2 godine, negde oko Božića. Naduo joj se stomak, a lekari su posumnjali na zavezana creva. Na dan porodične slave, na Sv. Vasilija Velikog, 14. januara bila je operisana. Međutim, ni sedam dana posle operacije nisu joj proradila creva, pa je zato bila poslata u Beograd, na novu operaciju.
U Beogradu je bila ponovo operisana, ali ni posle ove operacije nije joj bilo dobro. Lekari su nam rekli: Ovo je zagonetka koju ne poznajemo ". Kad su je pripremali za treću operaciju, na vratu su joj otvorili arteriju i tako su je hranili, ali je krvni sud počeo da puca. Neki ljudi su nam savetovali da počnemo da postimo za Anđelino izlečenje i da odemo pod Ostrog. I mi smo jedno veče krenuli u Ostrog. Na putu smo se setili da nismo poneli njenu odeću radi osvećenja. U Podgorici smo joj kupili cipelice koje su prenoćile kod Ćivota Svetog Vasilija. Sin ce sutradan vratio ca cipelicama kući i stavio ih u Anđelin krevetić. Ja sam ostala još tri dana u Ostrogu i molila se. Neka žena mi je rekla da pročitam sedam stotina puta " Oče naš ". Nisam imala brojanicu, pa sam skupila neke kamenčiće i pomoću njih brojala. Ništa nisam jela, zato što moja unuka Anđela nije mogla da jede. Posle toga sam se pričestila.
Drugi dan posle toga, sin mi je javio da je Anđeli malo bolje. Kada sam krenula natrag kući pojela je 5 grama mleka, a kad sam stigla - 15 grama Počela je polako da se oporavlja (tokom bolesti smršala js sa 19 na 11 kilograma). Pošto zbog bolesti nije mogla da hoda, u osvećenim cipelicama ponovo je učila da hoda... Na dan Svetoga Save odnela sam je u crkvu da se pričesti. Gospod Bog ju je spasio molitvama Božijeg ugodnika Sv. Vasilija Ostroškog. Sada se mala Anđela svake nedelje pričešćuje.
Od tada postim sve postove, sredu i petak. Dete ide u crkvu sa majkom koja posebno poštuje Bogorodicu. A sada, hvala Gospodu, Anđela ide i u školu. Od tada redovno dolazimo na Ostrog da se poklonimo i zahvalimo Svetom Vasiliju.
