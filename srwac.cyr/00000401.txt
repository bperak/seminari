part part part part
Taksi ` ` kalimero ` `. Taksista me gleda ispod oka, nadrkano. Ko ga jebe, ja ću možda da umrem, ne mogu da razmišljam o njemu, kreten. Samo da živ stignem do one zgrade, mog posla, glupog socijalnog. Molim se da se ne ispovraćam u taksiju. Molim se da se ne ispovraćam do kancelarije. Molim se da se ne ispovraćam po ljudima. Mada mnogi zaslužuju. Sad se molim da se ispovraćam po ljudima. Sedam za sto, niko me i ne primećuje. Odlično. Tako je celog života. Palim kompjuter, dižem sistem, dižem programe, ukucavam šifre, one javne i one tajne. A sad u klozet da ispovraćam dušu. Ulazim u klozet, moj mili spas, centriram rupu, povraćam i zadnje crevo što ga imam. Suze na sve strane, izlazi kroz nos. Gledam u onu rupu, shvatam. Celog života ću se suočavati sa nevoljama. Rupa mi kaže da sam u pravu. I da će me ona čekati celog života. Zašto nisam opet dete, pa da ne znam šta će biti sutra? Ili da se nadam nečemu. Ovako znam da će me sutra najmanje nabiti na kolac, a nadam se da ću doživeti sutra. U susednom klozetu još neko povraća. Ovo je noćna mora, nije život. Znao sam ko je. Kolega iz kancelarije 78, Nikola, on skoro svako jutro povraća. On je car, alkoholičar, ni do čega mu nije stalo, nikom nije do njega stalo. Vrednosti sam prepoznavao na kilometar. Izlazimo i jedan i drugi iz naših klozeta. Gledamo se, razumemo se. Ko ljubavnici. Pozdravljamo se. Red pokvarenih prednjih zuba u čeljusti moga saborca. Odvlačim se do kancelarije. Za moj sto dve stranke, čekaju, traže nešto, neka svoja prava, šta li. Sad ću da im dam prava. - Šta je? - - Poslali su nas odozdo kod vas da nam analizirate stanje, jer se ne slažemo sa stanjem iz 2005 godine, pet meseci su loše obračunali. - Da vidim. - Evo. Tu sam srao sledećih 15 minuta, objašnjavao ko zna šta, nisam mogao ni glavu da podignem da ih pogledam u oči. Bolela me i glava i oči. Nisam ni smeo da pravim nagle pokrete glavom, da se ne ispovraćam. Jer mučnina se opet vraćala, meni se mučnina uvek vraća, iz ovog ili onog razloga. Ostatak kancelarije je bio u sličnom stanju. Krvavih očiju, nadrkani, sjebani. Većina nije prošla tikete na kladionici. Zajebao ih Real, izdao ih Liverpul, Fulam poludeo. Lens im sjebao pojačanje. Jebiga, vikend. ` ` Noćas sam rasturio ženu. Jebao sam je od jedan do pola četri. ` ` ` ` Mirko, jebala te Drogeda, jel ` sam ti rek ` o da igraš Sevilju, Jel ` sam ti rek ` o.? ` ` ` ` Ja sam napravio zornjak jutros. Samo se natrtila, ja sam se udenuo i to je to. ` ` ` ` Puk ` o sam za jedan go, jebo me Keln. ` ` ` ` Meni bilo žao da stavim na Milan 500 kinte na singl, a on doš ` o iz 1 1. ` ` ` ` Kad si šteker, plus i pešovan, peško. ` ` ` ` Ej, ti da me zajebeš. Tebi žena ne da da uključiš teletekst. ` ` ` ` Ajde idi kupi roze majicu. ` ` ` ` Ma puši mi kurčinu. ` ` ` ` Jebi se gejčino. ` ` ` ` E, smaraš majmunu jedan. I pusti tu muziku. ` ` ` ` Sisaj. ` ` Opet mi je bilo muka. Dao sam kolegi ove nesrećne stranke, a ja sam otiš ` o do klozeta. Opet. Do svoje rupe. Drugu rupu nisam imao. Nisam više jebao, nisam više osećao, nasmejao sam se zadnji put pre milion godina, a od rupa je samo klozet bio tu. Nešto najbliže ženi za mene je rupa od klozeta, i dugo će biti tako, znam to. Tamo je Nikola već povraćao, po ko zna koji put. Ja sam počeo po drugi put. Kao podrška. Sada se čulo riganje u paru. Kao topovi iz prvog svetskog rata. Kao neka stravična simfonija stravično propalih ljudi. Istina je da smo stravično propali, o simfoniji nije moglo biti reči osim ako nisi lud. Mislio sam da ćemo i ja i Nikola umreti od povraćanja, čuo sam ga kako plače. Jebiga, i meni se plače, ali ja sam isplakao svoju turu u majicu bivše devojke. Isplakao sam još mnogo što - šta zbog nje. Andrija Plačko. Andrija Pička. Nije bilo više suza. Nije bilo više smeha. Nisam bio više klinac. Na žalost, puk ` o sam. Ne mogu sada svi pijanci da plaču, na šta će ličiti Niš, na šta će nam ličiti majčica Srbija? U rana jutra hiljade ljudi bi hodalo i plakalo naokolo. Čemu bi onda ludnice služile? Ne bi smeli ovako da kaljamo svetlo nasleđe mamurluka, nasleđe za koje su se još naši dedovi, pra, čukun, ko zna koji sve dedodovi i koje sve titule ispred njihovih imena borile vekovima. Nemilosrdno ispijajući sve što se sipa u čašu.
