28.03.2013. Savetovalište za ishranu 
U prostorijama Informativnog centra za starije Ustanove Gerontološki centar održano je savetovanje u vezi sa ishranom na temu prolećne detoksikacije. Konsultant je bila Jasmina Mitrić, dijetetičarka Ustanove. Prisutni korisnici su upoznati sa razlozima zbog kojih je neophodno pročistiti organizam u proleće, nakon zimskog perioda u kome se uglavnom konzumira teška hrana, a fizička aktivnost je svedena na minimum. Objašnjeno im je da dobra detoksikacija, osim što podrazumeva pročišćavanje organizma, dovodi do povećanja nivoa energije, pomaže pri gubitku telesne težine i smanjuje učestalost glavobolje. Korisnicima su preporučene namirnice koje treba koristiti, kao i način njihove konzumacije. Bilo im je omogućeno da probaju nekoliko jela koja i sami mogu pripremiti. Dobili su flajer sa receptima, što je naišlo na odobravanje i zadovoljstvo korisnika zbog ovakvog načina rada. 
