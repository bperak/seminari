Sportske vesti
BEOGRAD U poslednjem, desetom kolu F grupe ULEB kupa, košarkaši belgijskog Ostendea pobedili su večeras u Beogradu Crvenu zvezdu rezultatom 100:86 (31:20, 27:22, 17:13, 25:31) i na taj način u šesnaestinu finala ušli kao drugoplasirani tim u grupi, dok su crveno-beli zauzeli treće mesto.
Ostende se revanširao Crvenoj zvezdi za poraz u prvom delu takmičenja, kada su crveno-beli pogotkom u poslednjoj sekundi pobedili sa pola koša razlike, i zahvaljujući boljem rezultatu u međusobnom duelu uskočio na drugu poziciju, pa će u šesnaestini finala dobiti nešto lakšeg protivnika. Srpski superligaš će pored težeg protivnika u prvom kolu takmičenja po nokaut sistema revanš morati da igra na gostujućem terenu.
Zvezda je večeras odigrala jednu od najslabijih utakmica u ovogodišnjem ULEB kupu i u pojedinim trenucima njeni igrači delovali su gotovo kao početnici. Ostende je od prvog minuta kontrolisao igru i rezultat i najviše što su domaćini uspeli da urade bilo je da krajem druge četvrtine priđe na minus sedam.
Na poluvreme se, ipak, otišlo sa prednošcu Belgijanaca od 16 koševa, a već srednom treće četvrtine bilo je jasno da crveno-beli mogu samo da se bore za častan poraz. Na kraju ni za to nisu uspeli da se izbore, pa su sada sebi znato otežali put do završnice ULEB kupa.
Posle utakmice šef stručnog štaba Crvene zvezde Stevan Karadžić rekao je da je sada očigledno da njegovi igrači imaju velikih problema kada igraju kao domaćini, jer ih prvi zvižduci i uvrede navijača izbace iz koloseka.
Upravo zbog toga takmičenje smo završili sa četiri pobede u gostima, a samo dve na svom terenu, po čemu smo jedinstveni u ULEB kupu, rekao je Karadžić.
Jankovićeva je drugi nosilac turnira, a u polufinalu će igrati sa pobednicom duela prvog nosioca, Belgijanke Žistin Enen i petog favorita, Marije Šarapove iz Rusije.
Srpska teniserka bila je neuspešna u dublu, pošto su ona i Amerikanka Betani Matek izgubile od 10. nosilaca, Anabel Medine Gariges i Virhinije Ruano Paskval iz Španije sa 2:1, po setovima 6:2, 6:7, 6:2.
Bio je ovo neverovatan meč i još se tresem. Stvarno se radujem što sam u polufinalu Australijan opena. Došla sam bez ikakvih očekivanja i fantastično je što sam pobedila aktuelnog šampiona. To se ne dešava svaki dan, rekla je Jankovićeva posle meča.
Vilijamsova nije bila među nosiocima kada je prošle godine osvojila turnir, a na samom početku jutrošnjeg meča izgledalo je da će se uspešno boriti protiv četvrte teniserke sveta.
Amerikanka je već u drugom gemu preotela servis Jankovićevoj i povela sa 2:0, ali nije uspela da uradi više od toga protiv, povredama i umorom opterećene Jelene.
Jankovićeva je odmah uzvratila brejk, a zatim izjednačila na 2:2. Rivalke su tada počele da se bore za servis, ali je četvrta igračica sveta bila uspešnija.
Obe teniserke imale su po sedam brejk šansi u prvom setu, ali je Jankovićeva bila uspešnija, pošto je iskoristila tri, naspram jedne Vilijamsove, koja u prethodna četiri meča nije izgubila set.
Jankovićeva je u drugom setu povela 2:0, ali su rivalke tada počele da uzimaju servise da bi Vilijamsova izjednačila pri 3:3 posle gema sa šest poena pri izjednačenju.
Srpska teniserka zadržala je sledeći servis, a onda povela 5:3 i servirala za meč, ali nije iskoristila svoj servis. Vilijamsova je u sledećem gemu povela sa 40:15, ali je Jankovićeva uspela da se povrati i dobije meč.
BREST Francuski jedriličar Fransis Žoajon od je novi rekorder u solo-plovidbi oko sveta bez zaustavljanja.
Pedesetjednogodišnji Žoajon je sa 30 metara dugačkim trimaranom IDEK oplovio sveta za za 57 dana, 13 časova i 34 minute.
Time je čak za 14 dana premašio dosadašnji rekord, koji je od februara 2005. držala britanska jedriličarka Elen Mekartur.
Treba, međutim, reći da je Francuz imao mnogo bolje vremenske uslove za rekord od britanske jedriličarke, čiji je brod tada prešao gotovo tri hiljada nautičkih milja više od Žoajona.
Francuski jedriličar je ima dosta teškoća u poslednjih deset dana svoje plovidbe, naročito sa 32 metra visokim jarbolom, koji je u svakom trenutku mogao da se sruši, tako da nije mogao da jedri punom brzinom.
Žoajon je Iz Bresta je isplovio 23. novembra, a otada je prešao više od 26.400 nautičkih milja (49.000 kilometara) prosečnom brzinom od 19 čvorova.
On drži i solo-rekord u broju pređenih nautičkih milja u 24 časa: prošle godine je za jedan dan ođedrio čak 616 milja.
HELSINKI Ministarstvo pošta Finske saopštilo je u ponedeljak u Helsinkiju da će 5. septembra pustiti u promet poštansku marku sa likom automobiliste Kimija Raikonena, aktuelnog prvaka sveta u Formuli 1.
To je drugi finski automobilista koji je za života dobio ovo priznanje. Pre njega, finska pošta je 1999. izdala vrednosnicu sa likom Mike Hekinena, dvostrukog šampiona sveta u Formuli 1.
Prva marka sa likom jednog sportiste u Finskoj štampana je između dva svetska rata u čast slavnog atletičara Pava Nurmija.
Dogovor, po kome će FIFA plastiti 110 miliona dolara a UEFA 142 miliona dolara, potvrdio je za Rojters direktor za strane odnose Barselone Raul Sanilehi posle sastanka u Nionu.
FIFA će isplatiti 40.000.000 dolara klubovima čiji će igrači nastupiti na SP u Južnoj Africi, dok će UEFA platiti 79.000.000 dolara timovima čiji članovi će igrati na EP ove godine u Austriji i Švajcarskoj.
Suma koju će isplatiti UEFA nije konačna, jer će konačna cifra biti određena posle EP 2012. godine u Poljskoj i Ukrajini.
UEFA je saopštila da će kasnije danas održati konferenciju za novinare na kojoj će zvanično potvrditi dogovor.
FIFA i UEFA saopštile su prošle nedelje da će dati kompenzaciju klubovima, čiji igrači nastupaju za nacionalne timove. Deo sredstava biće ostavljen kao osiguranje za igrače koji su se povredili na utakmicama reprezentacije.
Klubovi će u budućnosti biti obavezni da puste igrača samo na jednu prijateljsku utakmicu godišnje u Evropi ili van evropskog kontinenta.
NAGOJA Novopostavljeni menadžer Nagoje Dragan Stojković doputovao je danas u Japan kako bi preuzeo ekipu tog domaćeg fudbalskog prvoligaša u kojem je svojevremeno igrao sa velikim uspehom, prenela je japanska agencija Kjodo.
Imam osećaj kao da se vraćam kući, izjavio je novinarima na aerodromu doskorašnji predsednik beogradske Crvene zvezde, koji je punih sedam sezona bio ljubimac navijača dok je nosio dres Nagoje devedesetih.
Svojevremeno istaknuti fudbaler Crvene zvezde i reprezentacije Jugoslavije, sa kojom je 1990. igrao u četvrtfinalu prvenstva sveta, potpisao je sa Nagojom u novembru prošle godine predugovor, koji će u utorak biti ozvaničen nakon što je u međuvremenu ispunio uslove za dobijanje profesionalne trenerske licence.
Srpski teniser Novak Đoković pobedio je danas 19. nosioca na Otvorenom prvenstvu Australije Lejtona Hjuita sa 3:0 (7:5, 6:3, 6:3) i plasmanom u četvrtfinale ostvario najveći uspeh na grend slem turniru u Melburnu.
Đoković, treći nosilac u Melburnu, u četvrfinalu prvog grend slema godine igraće protiv Španca Davida Ferera, koji važi za petog favorita.
Treći teniser sveta, koji u dosadašnjem toku takmičenja u Melburnu nije izgubio set, dobio je dva od pet dosadašnjih duela sa 25 - godišnjim Fererom, poslednji u polufinalu prošlogodišnjeg Otvorenog prvenstva SAD. Ferer se Đokoviću revanširao na Masters kupu.
Đoković je u duelu sa Hjuitom prve četiri prilike za brejk imao već u četvrtom gemu, ali ih nije iskoristio, dok je domaći takmičar na početku meča bio sigurniji i iskoristivši prvu šansu poveo sa 4:2.
Hjuit je do novog brejka mogao i u sedmom gemu, ali je Đoković spasio dve brejk prilike protivnika i ubrzo stigao do izjednačenja od 4:4.
Igra Đokovića bila je sve bolja kako je meč odmicao, pa je srpski teniser mnogo lakše stigao do vođstva od 2:0, iako je Hjuit ponovo prvi stigao do brejka i poveo sa 2:1.
Đoković je, međutim, osvojio naredna četiri gema, stekao nedostižnu prednost od 5:2 i taj deo igre dobio sa 6:3.
Srpski teniser je u istom ritmu nastavio i u trećem setu, osvojio prva dva gema, u sedmom ponovo napravio brejk za prednost od 5:2, ali potom nije uspeo da iz prvog pokušaja dobije meč, iako je pri svom servisu vodio sa 40:15.
Meč, koji je trajao dva sata i 26 minuta, odlučen je ipak već u sledećem gemu u kome je Đoković ponovo napravio brejk i poslednji set dobio sa 6:3.
Mladi srpski teniseri ostvarili su jednu pobedu na mečevima Otvorenog prvenstva Australije u konkurenciji juniora.
Bojana Jovanovska je u tandemu sa Francuskinjom srpskog porekla Kristinom Mladenović, sa kojom je postavljena za petog nosioca u ženskom dublu, savladala zemljakinju Milanu Spremo i Slovakinju Romanu Tabakovu sa 2:0 (6:0, 6:2) u drugom kolu takmičenja.
Mlađi brat najboljeg srpskog tenisera Novaka Đokovića, Marko, izgubio je od Australijanca Kliforda Marslenda sa 1:2 (6:3, 0:6, 2:6) u prvom kolu singla za dečake.
Takmičenje je na samom početku završio i Ilija Vučić, koji je poražen od Francuza Gijama Rufina sa 0:2 (1:6, 3:6).
