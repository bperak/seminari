Srbija ima jasan cilj: dobijanje statusa zemlje kandidata do kraja godine. Premijer Mirko Cvetković je rekao da, ukoliko dođe do pomeranja roka, ono će biti minimalno. Komisija i zemlje članice su po prirodi stvari opreznije. Naš cilj je krajnje ambiciozan, ali moguć.
Stavovi Srbije su poznati. Nikada nećemo priznati Kosovo. Nikada nećemo prihvatiti da budemo ucenjeni oko Kosova zarad ulaska u EU. Tu politiku jasno potvrđuje šesti paragraf predloženog teksta Rezolucije o kontinuitetu državne politike oko Kosova i Metohije. Ta poruka nije upućena Briselu, jer EU nema nikakve ingerencije oko priznavanja država, već onim zemljama koje su, nažalost, priznale takozvano Kosovo.
O porukama nekih država EU da Srbija sa Kosovom mora imati dobrosusedske odnose:
Srbija će biti izvor stabilnosti na Balkanu i razvijati veoma prijateljske odnose sa susedima. Ali nikada nećemo uspostaviti odnose sami sa sobom. To veoma dobro znaju naši evropski partneri. Pošto im je stalo do Srbije u EU, neće od nas tražiti ono što je za nas neprihvatljivo. To nije pitanje simpatija, već dobro shvaćenih uzajamnih interesa.
Srbija je obezbedila da veliki broj zemalja glasa protiv otpočinjanja procesa kandidature takozvanog Kosova u tim institucijama. Naše protivljenje će biti glasnije i efikasnije ako ostanemo u tim institucijama. Moramo nastaviti da jačamo Srbiju, kao i njen diplomatski kapacitet.
Ako brzo dobijemo status kandidata i ekonomska situacija na Zapadu se ne pogorša previše, to su cifre koje su u potpunosti moguće za Srbiju. Nas zapravo očekuje najjači period razvoja Srbije u istoriji. Znam da će to izgledati previše optimistično za mnoge građane, ali vidimo se na kraju mandata ove vlade i kroz deset godina da to zajedno potvrdimo.
