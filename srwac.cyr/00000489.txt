Sedma godišnjica smrti Zorana Đinđića
Polaganjem cveća na spomen-ploču u dvorištu Vlade Srbije i na grob u Aleji zaslužnih građana, kao i šetnjom do Novog groblja u Beogradu, juče je obeležena sedma godišnjica smrti premijera Srbije Zorana Đinđića.
U vreme dok je premijer polagao venac, do Vlade Srbije stigla je kolona s više hiljada građana koju je u Šetnji za Zorana predvodio predsednik Liberalno-demokratske partije Čedomir Jovanović sa izvestiocem Evropskog parlamenta za Srbiju Jelkom Kacinom.
Kolona koju su predvodili Jovanović i Kacin krenula je od sedišta stranke, preko dvorišta Vlade Srbije do Aleje zaslužnih grđana na Novom groblju gde je Đinđić sahranjen.
Godišnjica Điđićeve smrti obeležena je i u mnogim gradovima Srbije, u Kosovskoj Mitrovici, Čačku, Smederevu, kao i mestu njegovog rođenja Prokuplju. Forum mladih Sandžačke demokratske partije (SDP) pokrenuo je inicijativu da jedna ulica u Novom Pazaru nosi ime po pre sedam godina ubijenom premijeru Srbije dr Zoranu Đinđiću da sadašnji Kej mira postane Šetalište dr Zorana Đinđića.
Novo izdanje knjige Zorana Đinđića Jugoslavija kao nedovršena država i digitalna kolekcija njegovih knjiga, naučnih članaka i prevoda predstavljeni su u Narodnoj biblioteci Srbije.
Premijer Mirko Cvetković rekao je na promociji da je Đinđić, kao i svi srpski reformatori, viziju moderne Srbije temeljio na njenoj evropskoj orijentaciji, ali da se on nije zadržao na toj ideji, već je i trasirao put Srbije tamo gde joj je mesto ka Evropi. Za razliku od drugih, Đinđić je prepoznao istorijsku šansu i vekovni ideal da Srbija postane politički stabilna država, sa efikasnim institucijama, dobrom infrastrukturom, modernim školstvom i brzim razvojem privrede, rekao je Cvetković.
R. P.
Besede u Zoranovu čast
Imena pobednika pročitao je predsednik Republike, Boris Tadić: Zoran Đinđić smatrao je da je Srbija izuzetna zemlja i da kao narod možemo mnogo. Znao je i da kritikuje, ali nije hteo da dozvoli da o sebi govorimo da smo lošiji nego što jesmo. Ali, da bi nam bilo bolje treba svi da učine koliko mogu, da radimo sat vremena ili barem pet minuta duže i zajedno doprinesemo poboljšanju. Država je uvek najodgovornija, ali i ljudi su odgovorni za svoje živote.
Tema takmičenja bio je Đinđićev citat Niko nije tako dobar kako bi mogao da bude, ako se još potrudi, učestvovalo je 180 kandidata. Nastup osmoro najboljih koji su ušli u finale ocenjivao je sedmočlani žiri, u kojem su osim predsednika Tadića, bili i Ružica Đinđić, predsednica Fonda Dr Zoran Đinđić, Dragoljub Mićunović, predsednik Političkog saveta Demokratske stranke, glumci Dara Džokić, Mirjana Karanović i Branko Cvejić, kao i reditelj Dejan Mijač.
Finale takmičenja u besedništvu pratili su premijer Srbije Mirko Cvetković, brojni članovi Vlade Srbije, predstavnici gradske vlasti, istaknuti članovi DS-a, predstavnici diplomatskog kora i brojne javne ličnosti.
J. Beoković
Nestala spomen-ploča u Nišu
Niš Spomen-ploča dr Zoranu Đinđiću, koju je Demokratska stranka postavila na uglu ulica Vojvode Mišića i Bulevara Braće Tasković, koji je tada preimenovan u Bulevar sa imenom ubijenog premijera Srbije, nestala je sa mesta gde se nalazila punih šest godina. To je otkriveno juče kada je omladina niškog DS-a došla da položi cveće na spomen-ploču na početku Bulevara dr Zorana Đinđića povodom sedmogodišnjice atentata na njega.
T. T.
IZVODI IZ POBEDNIČKE BESEDE
Poslednji komentari
Bogoljub Vidic 13 / 03 / 2010 11:48
politicara dvadesetog veka.Naravno da je nacionalna nesreca izgubiti jednog takvog prvaka, koji bi se vremenom verovatno do kraja afirmisao kao vodja i vizionar nacionalne pobede.Kao sto, njegova uza porodica, dozivljava to kao tragediju i mi obicni ljudi to osecamo.Slava mu
Svega 15 priloga na ovaj clanak. Srbi izgleda da ne mare za velikane cija imena nose bulevari njihovih gradova.Tuzno.
