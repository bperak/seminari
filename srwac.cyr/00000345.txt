Turska se saglasila da Južni tok prođe njenim delom dna Crnog Mora
Putin se zahvalio na podršci i Ankari i Evropskoj komisiji
Još jednom smo se uverili da je Turska pouzdan partner. Zato se zahvaljujem Vladi Turske na konačnoj odluci da Gaspromu dozvoli gradnju gasovoda u svojoj ekonomskoj zoni po dnu Crnog mora, izjavio je Vladimir Putin posle susreta sa turskim ministrom energetike Tanerom Jildizom
Izražavajući zahvalnost Evropskoj komisiji, ruski lider je izgovorio:« Dobro je što se u Briselu shvata da je Južni tok opšteevropski projekat. To je veoma pozitivan signal za sve, pogotovo u vreme kad Evropa u ekonomiji ne preživljava baš najbolja vremena. Južni tok će doprineti stabilnost energetskih isporuka na evropsko tržište
Predsednik ruske vlade je istovremeno otkrio da je Moskva Ankari pre nego što je turska vlada definitivno rekla ` da ` - učinila neke ustupke. Rusija je, naime, sa Turskom potpisala dva dugoročna ugovora o isporukama prirodnog gasa do 2021, odnosno 2025. godine
FAKTI: Svi koji su požurili da, kao Vlajko Senić, izgovore da Rusija odustaje od Južnog toka i da Srbija zato treba da ` vrati NIS ` - dobro bi bilo da li bi Moskva činila ovakve ustupke Turskoj (u neku ruku, kupovala njeno ` za) da ima nameru da osustane? Tim pre, da li bi Aleksej Miler ` crtao ` trasu Južnog toka i preko severne Italije?
ODLUKA Turske da dozvoli gradnju gasovoda Južni tok preko svoje podmorske teritorije uklonila je i poslednju prepreku sa puta tog projekta koji je od značaja za celu Evropu.
Zato je ruski premijer, Vladimir Putin, izrazio zahvalnost i zvaničnoj Ankari i Evropskoj komisiji koja takođe podržala realizaciju poduhvata čiji je i energetski, i geopolitički značaj teško preceniti.
Zeleno svetlo za Južni tok ` plaćeno ` je i saglasnošću Gasproma da u 2012. godini poveća isporuke gasa Turskoj.« Dogovorili smo se otkrio je predsednik uprave Gasproma Aleksej Miler - da Turskoj naredne godine isporučimo najmanje dve milijarde kubnih metara gasa više nego dosad ».
Miler je nagovestio da bi Južni tok mogao proći i preko severa Italije. Realna odluka u ovom smislu, kako je precizirao drugi čovek Gasproma Aleksandar Medvedev, biće doneta tek u u momentu ` donošenja investicione odluke o celom projektu `.
Južni tok prema onome što je dosad poznato treba da ima četiri ` cevi ` takvog obima da svaka može da godišnje propusti po 15,5 milijardi kubnih metara gasa. Dakle: ukupno 62 - 63 milijarde kubnmih metara. A prve količine gasa prvim krakom treba da poteku krajem 2015. godine.
Komentari
Turad mijenja kurs svoje spoljne politike. Kada su ih i pored postavljanja PRO na svojoj teritoriji partenri iz NATO-a iznevjerili, zbog priznanja genocida nad Jermenima, ovi se jadnici brže-bolje okrenuli Rusiji. Trenutno sjede na dvije stolice, a mogli bi da razbiju stražnjicu kada se obje izmaknu. Turci jurišaćete vi za korist SAD, a protiv Sirije.
