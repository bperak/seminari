RAŠ Linkovi 
Plaše ga energetski vampiri, ponekad na pitanje odgovara pitanjem, voli da jede teleće medaljone i pečeni krompir sa cimetom i feta sirom. On je Demir Ahmetović, a ovo sve oko mene, to je crno beli svet sa divnim nijansama sive boje. 
RAŠ: Završio si neke silne škole, a? 
D. A.: Pa, da. I pre nego što sam od nane dobio na poklon prvu gitaru (Melodija Mengeš) kada sam imao osam godina, na rođendanskim žurkama svirao sam u metlu, plastičnu tamburicu ili jednostavno praher (to je ono za trešenje tepiha). Posle uspešnog izvođenja pesme Devojko mala na prijemnom ispitu, postao sam ponosni đak niže muzičke škole Josif Marinković. Nisam uspeo do kraja da spremim kompoziciju za poslednji ispit iz klasične gitare, u sopstvenoj interpretaciji sam izveo Bolje da nosim kratku kosu Pekinške patke i dobio trojku. I tako sam završio muzičku školu 
A onda je usledila muzička pauza dok sam se snalazio sa kriterijumima Prve beogradske gimnazije. Ako se maturiranje smatra uspešnim snalaženjem, onda sam se dobro snašao. Baš u tom periodu, nastao je moj prvi bend Epandrej srećan ti rođendan. Svirali smo pank, a ja prvi put bas gitaru. Bio sam član još nekoliko bendova, ali sam sve više postajao svestan da me svaki muzički žanr zasebno, u suštini sputava. Oslobađanje sam pronašao na džez odseku srednje muzičke škole Stanković u klasi profesora Bate Božinića. Onda sam roknuo drugu godinu, ali sam upisao grafički dizajn na Fakultetu primenjenih umetnosti. To sada privodim kraju 
RAŠ: I sad imaš bend, Multietnička atrakcija 
D. A.: Našli smo se slučajno u jednom studiju za vežbanje i odmah shvatili da imamo sličan muzički ukus i interesovanja. Pre nego što smo postali duo, bili smo trio. To prosto mora negde da se napomene, iako trio nije dugo opstao. Multietnička atrakcija kakva je danas, postoji dve i po godine, a muzička saradnja između Osmana i mene traje već pet godina. 
RAŠ: Što baš multietnička atrakcija? 
D. A.: Zato što smo sa Balkana koji je multietničan. Mi smo multietnični, jer je ovde to tako bitna stvar Nismo jugonostalgični, ali bismo da zabavljamo sve narode i narodnosti. I eto ti atrakcije. 
RAŠ: A šta svirate? 
D. A.: Progresivni rokenrol. Neko to zove alternative, blues punk, garage rock, indie rock. Kako god, nama žanr nije bitan. Mi interpretiramo muziku onako kako je osećamo i nastojimo da u nekim trenucima ona sama preuzme kontrolu nad nama dok je ponovo ne povratimo. Mislim na kontrolu, naravno 
D. A.: Biće jedan koncert u Beogradu u klubu Rex na manifestaciji Pesničenje, 27. februara 2010. Promociju albuma pravimo u Bečeju, 8. marta 2010. u klubu Tata Brada. 
RAŠ: Planovi za budućnost 
D. A.: U pregovorima smo sa organizatorima za koncerte u Hrvatskoj, Sloveniji, Makedoniji i Americi. U toku su radovi na drugom albumu koji će biti snimljen u studiju Partizan u Puli kao nagrada za pobedu na 13. Art Music festivalu u Puli 2009. godine. 
