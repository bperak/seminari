Sport
U subotu 08. maja u Kuli je održana peta Trka prijateljstva. Na ovoj trci učešće je uzelo čak 24 člana Atletsko rekreativnog kluba " Somaraton ", što je najmasovnije pojavljivanje Somborskih trkača na jednoj trci od kada se vode zvanične evidencije.
Utakmicama 30. kola koje su odigrane jue, spuštena je zavesa na sezonu 2012 / 13 u Srpskoj fudbalskoj ligi grupa Vojvodina. Radnički je u poslednjem kolu na svom terenu pobedio šampiona lige, ekipu Doline iz Padine rezultatom 4:3.
Desetočlana ekipa triatlon kluba " Sprint " iz Sombora učestvovala je na 11. " TRI OR DIE " triatlonu, koji je u nedelju, 2. juna održan u Malom Staparu nadomak Sivca. U super sprint triatlonu za mlađe takmičare, Lazar Dedić je bio prvi, Miloš Kosanović je trku završio kao šestoplasirani, dok treći član Sprinta, Stefan Marić, zbog gumi-defekta na žalost nije mogao da nastavi trku.
Treći biciklistički karavan biće održan 8. juna u Somboru. Organizator karavana je Sportski savez grada Sombora, a svi koji žele da učestvuju, prijavu mogu obaviti na dan održavanja manifestacije u 8:30 časova. Start karavana je najavljen za 9 sati sa Trga Svetog Trojstva u Somboru, a vozi se na relaciji Sombor-Čonoplja-Sombor. Ova manifestacija nije takmičarskog karaktera i učešće na istoj je besplatno.
Festival kriketa koji je trebao da se održi 9. juna u Somboru, prema najvama organizatora je odložen. Takođe je iz tehničkih razloga odložena i prijateljska utakmica između kriket kluba " Bodrog Deers " i reprezentacije Velsa koja je bila zakazana za nedelju. Organizatori se nadaju da će promociju kriketa uspeti da organizuju u septembru mesecu.
Fudbaleri Radničkog su zaustavljeni u četvrtfinalu fudbalskog Kupa Vojvodine. Somborci su juče u Starim Banovcima poraženi od ekipe " Dunav " rezultatom 3:1. Radnički već u nedelju na Gradskom stadionu u Somboru, igra protiv ekipe Doline, koja će kao prvoplasirani tim Srpske lige, naredne sezone igrati u Prvoj ligi Srbije. Utakmica se igra od 17 časova.
Sportski centar " Soko " Sombor će tokom letnjeg raspusta organizovati besplatnu jutarnju gimnastiku za decu i odrasle. Treninzi će biti organizovani u sali Sokolskog doma, Venac Petra Bojovica 11 i to za decu ponedeljkom, sredom i petkom a za odrasle utorkom i četvrtkom. Svi zainteresovani za ovaj vid rekreacije dodatne informacije mogu dobiti putem telefona 060 / 0250259.
Rvački klub Soko postoji šest godina i za to vreme rvači ovog kluba osvojili su deset titula pojedinačnog prvaka države, dva Kupa i ostvarili još niz sjajnih sportskih rezultata, što je i bio razlog da im na postignutim rezultatima čestitaju gradonačelnik Sombora Nemanja Delić i Branislav Jeremić, član Gradskog veća za sport.
U četvrtak, 30. maja, na Aerodromu u Somboru su održane kvalifikacije za finale školskog prvenstva Vojvodine u atletici koje će biti održano 11. juna u Novom Sadu. Nakon obrađenih rezultata iz kvalifikacija, sastavljen je i konačan spisak predstavnika našeg okruga na ovom takmičenju. Zapadnobački okrug će na stadionu " Karađorđe " predstavljati 55 takmičara.
U nedelju, 2. juna je održan 28. Plitvički maraton na kojem su odlične rezultate ostvarila dva člana ARK Somaraton. Josip Major je u trci na 16 kilometara u konkurenciji 500 takmičara osvojio 11 mesto u generalnom plasmanu dok je u svojoj kategoriji bio drugi. Miloš Kesić je na istoj stazi bio 34. u generalnom plasmanu, a šesti u svojoj kategoriji. Treba napomenuti da su Josip i Miloš bili najuspešniji takmičari iz Srbije na trasi od 16 kilometara.
U subotu i nedelju u Apatinu je održan peti međunarodni turnir u fudbalu za mlađe kategorije " Olimpik Apatin 2013 ". Fudbaleri Spektra 2005. godište su na ovom turniru osvojili prvo mesto i tako potvrdili da su jedna od najboljih ekipa u svom godištu. Na turniru u Apatinu zapžen uspeh su ostvarili i mladi fudbaleri ŽAK-a koji su su sa generacijom 2001. i 2006. godište osvojili treće mesto.
Beogradski karate savez i karate klub " Roda " iz Beograda u nedelju, 2. juna su organizovali međunarodni karate turnir " Roda kup 2013. " Na turniru je učestvovalo 62 kluba i oko 860 takmičara iz osam državameđu kojim je bio i KK " Ravangrad " Sombor.
Proteklog vikenda u Međuopštinskoj fudbalskoj ligi odigrano je 24. kolo. ŽAK je na gostovanju u Kolutu očekivano pobedio ekipu Jedinstva koja je u dnu tabele rezultatom 1:3. Metalac je na svom terenu remizirao sa sonćanskim Dinamom, dok je Šikara doživela još jedan debakl, ovoga puta u Svilojevu. U derbiju kola koji je odigran u Odžacima, domaćin je ubedljivo savladao Rusin rezultatom 6:2 i tako pomogao ŽAK-u da ostane sam na čelu tabele.
Fudbaleri somborskog Radničkog su priredili iznenađenje u 29. kolu Srpske lige grupa Vojvodina, pobedivši na gostovanju imenjaka iz Sremske Mitrovice rezultatom 1:2. U nedelju na Gradskom stadionu u Somboru u okviru poslednjeg kola gostuje lider prvenstva, Dolina iz Padine koja je obezbedila plasman u Prvu ligu Srbije.
U prostorijima Fudbalskog saveza Vojvodine u Novom Sadu izvučeni su parovi četvrtfinala Kupa na teritoriji Vojvodine. Somborski Radnički će se u borbi za polufinale sastati sa ekipom Dunava u Starim Banovcima. Somborce već u nedelju igra prvenstvenu utakmcu protiv imenjaka iz Sremske Mitrovice.
Tokom Dana izazova, 29. maja, vežbalo se kako u gradu, tako i u selima sa teritorije grada Sombora. Normu od aktivnih 15 minuta sportsko-rekreativnih aktivnosti ispunilo je 3.260 žena i 8.260 muškaraca.
Kvalifikaciono takmičenje za prvo školsko prvenstvo AP Vojvodine u atletici održaće se sutra, 30. maja u somborskoj kasarni " Aerodrom ". Na takmičenju će učestvovati učenici od prvog do osmog razreda snovne škole, a prvoplasirani u svakoj disciplini i kategoriji će se direktno kavalifikovati na finalno takmičenje koje se održava 11. juna u Novom Sadu. Početak sutrašnjeg takmičenja zakazan je za 16 sati.
Juče je u somborskom Sportskom centru Soko održana peta po redu javna prezntacija predloga Strategije razvoja školskog sporta u AP Vojvodini ". Prezentaciji na kojoj su prisustvovali predstavnici osnovnih i srednjih škola, predstavnici Saveza školskog sporta i Sportskog saveza Sombor, obratili su se pokrajinska podsekretarka za sport i omladinu Aleksandra Ristić, članovi radne grupe, Jasna Đukić generalna sekretarka Saveza školskog sporta Vojvodine i Branko Vujović samostalni stručni saradnik za školski sport i sport za sve u Pokrajinskom sekretarijatu za sport i omladinu.
Državno prvenstvo u rvanju grčko-rimskim stilom za mlađe pionire održano je 25. maja u Sokolskom domu u Somboru, a tehnički organizator je bio RK " Soko " Sombor. Učešće je uzelo 87 takmičara iz 21 kluba. Najmlađa takmičarska kategorija u rvačkom klubu " Soko " Sombor, mlađi pioniri, su na ovom takmičenju i zvanično potvrdili da nemaju konkurenciju u zemlji.
Po hladnom i kišovitom vremenu, fudbaleri Radničkog su na Gradskom stadionu u Somboru dočekali ekipu Sente. Na izuzetno teškom terenu bolje su se snašli domaći fudbaleri i pogotkom Romića iz penala osvojili tri izuzetno važna boda u borbi za opstanak. Somborci su nakon ove pobede deseti na tabeli i imaju 37 bodova a narednog vikenda putuju u Sremsku Mitrovicu na megdan imenjaku, koji je drugi na tabeli.
Nakon ubedljive pobede protiv Tekstilca u Kupu, fudbaleri Radničkog sutra na svom terenu dočekuju ekipu Sente. Somborci su trenutno jedanaesti na tabeli sa 34 osvojena boda, dok su gosti tri mesta bolje plasirani i imaju četiri boda više od naših fudbalera. Radnički je u prvom delu sezone poražen u Senti minimalnim rezultatom 1:0 a nadu crvenima u dobar rezultat na sutrašnjoj utakmici daju rezultati gostiju u prethodna četiri kola, u kojima su zabeležili tri remija i jedan poraz. Utakmica na Gradskom stadionu u Somboru igra se od 16:30 časova.
Tokom vikenda biće odigrano 23. kolo Međuopštinske fudbalske lige. Jedan od najzanimljivijih mečeva ovog kola biće odigran sutra na stadionu kraj pruge u Somboru, gde će se u gradskom derbiju sastati ŽAK i Metalac. Šikarčani će u nedelju na svom terenu pokušati da iznenade trećeplasiranu ekipu Odžaka.
Na repertoaru Narodnog pozorišta Sombor večeras (23. maj) je " Predstava Hamleta u selu Mrduša Donja ", dok će sutra (24. maj) biti odigrana predstava " Sestre Karamazove ". Subota (25. maj) u somborskom Narodnom pozorištu rezervisan je za IV dečiji muzički festival " Šareni vokali ". Ipak toga dana će na Maloj sceni biti odigrana predstava Hrvatskog narodnog kazališta u Varaždinu " RUKE PO RANKU " Vesne Kosec Torjanac u režiji Dubravka Torjanca. Ova drama je nastala po motivima pripovetke Ranka Marinkovića Ruke, kao i po motivima njegove dve novele: Mrtve duše i Zagrljaj. Predstava se igra na maloj sceni Studio 99 i počinje u 21 sat.
u okviru pretkola završnog dela fudbalskog Kupa Srbije na teritoriji FSV fudbaleri Radničkog su na svom stadionu pred stotinak gledalaca pobedili ekipu Tekstilca iz Odžaka rezultatom 3:0. Glovima Romića, Vidovića i Boškovića somborci su pobedili ekipu od koje su u prvenstvu dva puta izgubili. Trener Spasojčević u drugom poluvremenu priliku pružio trojici dečaka iz kadetskog tima Radničkog koji su svojom igrom i zalaganjem oduševili prisutne. Već u nedelju, na Gradskom stadionu, somborci u borbi za prevenstene bodove dočekuju osmoplasiranu ekipu Sente.
Fudbaleri somborskog Radničkog će danas na svom terenu u okviru Kupa Vojvodine dočekati ekpiu Tekstilca iz Odžaka. Ove sezone Radnički je u prvenstvu već dva puta igrao protiv Tekstilca, i oba puta je poražen. U prvom delu sezone fudbaleri iz Odžaka su slavili na Gradskom stadionu u Somboru rezultatom 0:2, dok su početkom maja na svom terenu bili još ubedljiviji i savladali somborce rezultatom 3:0. Utakmica na Gradskom stadionu u Somboru igra se od 16:30 časova.
