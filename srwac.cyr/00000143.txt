Najnovije vesti 
Somborski edukativni centar, Centar za samostalni život osoba sa invaliditetom Sombor, Udruženje građana za ostvarivanje kulturnih i humanitarnih ciljeva " RAVANGRAD ", Centar za društveni razvoj CEDRA uz podršku Nacionalne asocijacije praktičara omladinskog rada NAPOR, Krovne organizacije mladih Srbije KOMS, Nacionalne asocijacije organizacija civilnog društva AntiKRIMinalna Akcija uputili su otvoreno pismo Gradonačelniku Sombora Nemanji Deliću i Predsedniku Skupštine grada Siniši Laziću u kojem povodom nedavnih razrešenja i novih personalnih rešenja na ključnim pozicijama u Gradu u oblasti socijalne zaštite i rada sa mladima upućuju nekoliko molbi, informacija, zaključaka i pitanja. Pismo prenosimo u celosti: 
Sombor je od 18. do 21. jula bio domaćin seminara za fudbalske trenere koji rade sa decom. Na seminaru čiji je praktični deo realizovan na Gradskom stadionu u Somboru, dok je teoretski deo realizovan u Domu učenika, učestovalo je 82 trenera iz nekoliko regiona iz Srbije. 
Muška pevačka grupa " Čauši " oraginizuje noćni koncert pod nazivom " Noćni život na Balkanu ". Koncert će biti održan u ponedeljak, 5. avgusta na PIK-ovom kupalištu od 20:30 časova. Na repertoaru će biti izvorne pesme, kao i obrade starih narodnih i novih kafanskih pesama, koje su sačuvale zvuk i duh noćnog života na Balkanu. Koncert će svojim nastupom uveličati i brojni somborski pevači i muzičari. 
Prethodnog vikenda odigrane su utakmice sedmog kola Druge vaterpolo lige Srbije, čime je prvenstvo stiglo do polovine regularnog dela takmičenja. Na završnom turiru koji će biti odigran sredinom avgusta, igraće četiri najbolje ekipe, po dve iz obe grupe. Konkurencija je velika a većina timova i dalje vidi šansu da se domogne vrha tabele. 
Spid badminton klub " Speeder " iz Sombora koji je osnovan pre nešto manje od pola godine, u subotu, 20 jula je organizovao međunarodni Spid badminton turnir " Sombor open 2013 ". Na turniru koji je odigran na terenima TK " ŽAK " u Somboru nastupilo je blizu četrdeset takmičra iz deset klubova iz Srbije, Mađarske i Hrvatske. 
Tokom protekle nedelje, realizacijom serijala likovnih radionica u Somboru, Odžacima i Vrbasu pod nazivom " Mladi su umetnost ", Somborski edukativni centar je u saradnji sa Kancelarijama za mlade iz ove tri opštine / grada započeo realizaciju petomesečnog projekta " Aktiviranje mladih Sombora, Vrbasa i Odžaka za kreativno leto 2013 " koji finansira Ministarstvo omladine I sporta Republike Srbije. 
U Srbiji danas sunčano i još toplije vreme. Vetar slab do umeren, zapadni i severozapadni. Maksimalna temperatura od 29 do 33 C. Ove nedelje će u Srbiji biti sunčano i veoma toplo. Do petka će maksimalna temperatura biti od 32 do 35 stepeni, a za dane vikenda i početkom naredne sedmice se očekuje od 35 do 38 stepeni. 
Jučerašnjim programom u " Kabareu " završeno je još jedno " Somborsko leto ". Ovogodišnja manifestacija bila je organizovana kao i većina prethodnih, po principu koliko para - toliko muzike. Evo kako je ekipa SomborNjuza videla ovogodišnju manifestaciju: 
Stečajni upravnik preduzeća " Teratrejd-brodoremont " iz Bačkog Monoštora oglasio je danas, na osnovu rešenja Privrednog suda u Somboru, prodaju imovine tog preduzeća javnim nadmetanjem, čija ukupna procenjena vrednost iznosi 83,31 milion dinara. Imovinu čine dve celine, prva - građevinski objekti, zemljište i oprema, koji su procenjeni na 40,06 miliona, i druga - nezavršeni tanker " Otelo " procenjen na 47,25 miliona dinara. Pravo učešća u nadmetanja imaju sva pravna i fizička lica koja uplate depozit od 17,8 miliona za prvu, odnosno 21 miliona dinara za drugu celinu. Rok za uplatu depozita je 23. septembar, a javno nadmetanje biće održano 28. septembra. (RTV) 
U okviru manifestacije " Ulica starih zanata ", Centar za samostalni život osoba sa invaliditetom Sombor, bio je organizator prodajne izložbe rukotvorina članova Centra, 19. i 20. jula na somborskoj Glavnoj ulici. Članovi i personalni asistenti su prodavali ukrasne i modne detalje nastale na kreativnim radionicama i performansu od aprila do jula. 
U cilju nastavka kampanje za rekonstrukciju dečijeg igrališta " Čvorak ", UG " Porodični pokret za razvoj Sombora " u subotu, 27. jula, organizuje takmičenje u jedenju palačinki. Palačinkijada će biti održana na igralištu " Čvorak " sa početkom od 11 sati. Prijave takmičara se primaju do petka, 26. jula, na broj telefona 061 / 1914606 a pravo učešća na takmičenju imaju deca do 15 godina starosti. Iz " Porodičnog pokreta za razvoj Sombora " pozivaju roditelje, građane, političke organizacije i udruženja da se uključe u akciju. 
Jučerašnji program " Somborskog leta " obeležila je tradicionalna paprikašijada. Sedamnaesti " Somborski kotlić " okupio je oko 150 kuvara, od kojih su se neki takmičili a neki su kuvali za svoju dušu - revijalno. Prema oceni žirija, najbolji paprikaš je skuvao somborac, Zoran Petković iz ekipe " Nezavisni sindikat policije Sombor ". 
Peti dan " Somborskog leta " obeležio je početak manifestacije " Ulica starih zanata ", koja se ove godine održava peti put. Večerašnji program na Trgu Svetog Georgija počinje od 19 sati, izborom najklinca i najklinceze a u " Kabareu " večeras ponovo DJ NIGHT. Već godinama unazad, centralna manifestacija " Somborskog leta ", paprikašijada, biće održana danas na Trgu Svetog Trojstva. 
Podunavska Motonautička regata sa najdužom tradicijom u našoj zemlji krenuće u subotu, 20. jula sa Čarde kod Carine u Bezdanu. 41. regata će se sa polazne tačke kretati kraj Apatina, Bogojeva, Vajske do rekreacionog centra " Tikvara " u Bačkoj Palanci. Predviđeno je da učesnici regate 24. jula krenu uzvodno prema Baračkoj, gde će se ovogodišnja regata 28. jula i završiti. 
Jučerašnji program " Somborskog leta " na trgu Svetog Georgija protekao je u znaku pesme i igre. Današnji program na Glavnoj ulici počinje u 10 sati otvaranjem " Ulice starih zanata " koja će ove godine biti održana peti put. Od 21 sat, na bini ispred crkve Svetog Georgija biće održan koncert benda " Zbogom Bruce Lee ". Večerašnji program u " Kabareu " rezervisan je za DJ-eve. 
ARHIV VESTI 
Arhiv vesti 
Dugogodišnja novinarka Radio Sombora i glavna i odgovorna urednica RTV " Spektar ", posle duge i teške bolesti preminula je danas u Somboru. Karijeru novinara započela je u redakciji Radio Sombora, da bi 1991. godine sa suprugom Zdenkom Bakićem pokrenula prvu privatnu radio-stanicu u Vojvodini - Radio " Spektar ". Tokom njenog uredništva, RTV " Spektar " je postala vodeća medijska kuća u Okrugu. Zorica Bakić se pokazala i kao odličan učitelj, jer je iznedrila mnogo novinara i voditelja, koji su danas u samom vrhu somborskog novinarstva. Sahrana Zorice Bakić će biti u nedelju, 6. januara na Velikom katoličkom groblju u 13 sati. 
Komisija za sprovođenje postupka za utvrđivanje predloga za dodelu povelje i nagrade objavila je javni poziv za dodelu Povelje grada Sombora. Povelja se dodeljuje u oblastima: nauke, kulture i umetnosti, arhitekture i graditeljstva... 
Zavičajno udruženje Srba Korijeni u saradnji sa Sportskim savezom Grada Sombora u subotu, 19. januara 2013. godine po drugi put organizuje polaganje krsta u vodu i plivanje za Časni krst, na verski praznik Bogojavljenje. 
Sledeća godina će najverovatnije biti među deset najtoplijih još od 1850. godine, kažu britanski meteorolozi. Stručnjaci kažu da će leto 2013. biti toplije i do 0.71 stepena od dugogodišnjeg globanog proseka. 
Sportski savez opštine Sombor priprema izbor najboljih sportista somborske opštine za 2012. godinu. Svi granski savezi, sportske organizacije (klubovi) i pojedinci treba da dostave najznačajnije sportske rezultate postignute u 2012. godini u kategorijama: pioniri, kadeti, juniori, seniori, najuspešnije seniorske ekipe, trener godine, sportisti rekreativci i sportisti sa invaliditetom. Rezultate je potrebno dostaviti lično ili poštom najkasnije do 25. januara na adresu: Sportski savez opštine Sombor, Venac Petra Bojovića 11, 25000 Sombor ili na e-adresu: Ova adresa el. pošte je zaštićena od spambotova. Omogućite JavaScript da biste je videli.. 
