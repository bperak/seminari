" Indija, kao i sve ostale zemlje, ima pravo na samo jedan glas, ali taj jedan glas ima veliku težinu. Susreo sam se sa ministrom inostranih poslova Pranabom Mukerdžijem i naš stav po ovom pitanju je ovde naišao na duboko razumevanje ", rekao je Jeremić, a prenosi indijski list.
Potpredsednik Vlade Srbije Božidar Đelić rekao je danas da je u razgovoru sa predsednikom katalonske vlade Hozeom Montiljom dogovoreno da u prvoj nedelji oktobra u Beograd dođe delegacije koju će činiti predstavnici 25 katalonskih preduzeća.
Đelić je posle razgovora sa Montiljom izjavio da je dogovoreno da se narednih meseci pregovara, a sledeće godine potpiše, međunarodni ugovor koji bi povećao investicije tog španskog regiona u Srbiju.
Prema Đelićevim rečima, Katalonija je jedan od četiri najuspešnija regiona u Evropi, zbog čega je Srbiji važno da veže svoju ekonomiju za budućnost jedne od najuspešnijih evropskih regija.
U Novom Sadu je previše automobila, a premalo parkova, čemu će gradske vlasti ubuduće posvećivati veću pažnju, najavio je danas gradonačelnik Igor Pavličić povodom 22. septembra, Svetskog dana bez automobila.
Prema njegovim rečima u glavnom gradu Vojvodine ima 100.000 automobila i dvostruko više stanovnika od predviđenih 200.000, što negativno utiče na životnu sredinu.
" U razvijenim evropskim gradovima živi se drugačije, tamo je običaj da bicikl, kada je to moguće, zameni automobil ", dodao je on i posle šetnje po centru grada u parku kod Skupštine Vojvodine simbolično zasadio mladicu kestena.
Pajtić smatra da je predlog statuta, koji je ograničen ustavnim odredbama, dobar i u tehničkom i u sadržinskom smislu, izrazivši očekivanje da će statut, koji će se posle skupštine Vojvodine naći i u parlamentu Srbije, dobiti potrebnu većinu i " podršku više od 140 poslanika ".
Šef vojvođanskog odbora Demokratske stranke Dušan Elezović izjavio je da će novi statut Vojvodine obezbediti da pokrajina ima " ne samo formalnu nego i funkcionalnu administraciju ".
On je za današnji novosadski " Dnevnik " rekao da su se sve stranke vladajuće koalicije u Vojvodini, usaglasile o Nacrtu statuta " s ciljem da u okviru Ustava Srbije maksimalno iskoriste sve mogućnosti da se Vojvodina zaokruži kao moderni evropski region ".
On je naveo da je za njega bilo veoma neprijatno iznenađenje kada je Riza Halimi u Bujanovcu izjavio da Albanci neće učestvovati u radu Koordinacionog tela.
Tadić će u utorak, 23. septembra, prvog dana generalne debate, održati govor pred Generalnom skupštinom UN.
" Naša inicijativa za savetodavnim mišljenjem Međunarodnog suda pravde i rezolucija koju predlažemo na usvajanje 63. Generalnoj skupštini jeste izuzetno važna za dalji tok i dalji proces vezan za utvrđivanje budućeg statusa Kosova i Metohije ", rekao je predsednik Srbije pred odlazak na zasedanje Generalne skupštine UN.
Ministarstvo pravde danas je saopštilo da u potpunosti podržava postupanje nadležnih organa MUP-a i Republičkog javnog tužilaštva povodom privođenja i procesuiranja lica koja su pretila sudiji nakon izricanja presude Urošu Mišiću.
Ministarstvo je napomenulo da, privođenjem nasilnika i procesuiranjem za krivično delo nasilničkog ponašanja, državni organi jasno stavljaju do znanja da neće tolerisati opstrukciju rada pravosudnih organa i da će zaštititi ugled i čast suda i nosilaca pravosudnih funkcija.
" Nesumnjivo da je velika pobeda to što je naša inicijativa uvršćena u dnevni red, ali glavni deo posla još nije završen. Očekuje se da se nastavi borba na generalnoj skupštini UN, da se pridobije što veći broj zemalja koji će glasati za našu rezoluciju ", rekao je Bogdanović agenciji Tanjug.
Najveći izazovi za srpsku privredu su spoljnotrgovinski deficit čiji se rast ove godine ubrzao, potrošnja, i manjkavosti obrazovnog sistema, ocenili su danas premijer Srbije Mirko Cvetković i potpredsednik vlade Mlađan Dinkić.
Cvetković je na konferenciji o reformama u Srbiji kazao da se spoljnotrgovinski deficit povećao tokom prethodnih nekoliko meseci jer uvoz raste brže od izvoza, što u prethodnim godinama nije bio slučaj.
Zbog toga je neophodno preokrenuti taj trend, a potpisivanje ugovora o dolasku Fiata u Srbiju, planirano za 29. septembar, biće značajan korak u tom pravcu, kazao je premijer na konferenciji koju je organizovao Centar za liberalno-demokratkse studije uz podršku Svetske banke.
" Za nas je terorizam potencijalna bezbednosna pretnja i zbog toga je potrebno da unapredimo, organizujemo, modernizujemo i bolje povežemo antiterorističke jedinice u celoj zemlji ", poručio je Cvetković.
Šutanovac je na centralnoj svečanosti polaganja zakletve vojnika septembarske generacije u kasarni " Major Milan Tepić " u Jakovu kazao da je Srbiji potrebna jaka vojska kao garant mirnog rešavanja problema na Kosovu.
Ministar životne sredine i prostornog planiranja Oliver Dulić najavio je danas pripremu zakona koji će omogućiti izgradnju socijalnih stanova, koje bi država davala u zakup građanima po ceni od 50 do 70 evra mesečno.
Dulić je u izjavi Tanjugu naveo da će država u narednih pet do deset godina nastojati da svima onima koji pod ekonomskim uslovima ne mogu da dođu do stana " obezbedi krov nad glavom pod potpuno prihvatljivim uslovima ".
Klark se raspitivao o saradnji ovog ministarstva sa ostalim institucijama, kako vladinim tako i nevladinim, i ponudio pomoć u projektima međuetničke tolerancije, " Dekade inkluzije Roma ", kao i ostalih najavljenih projekata, saopštilo je Ministarstvo za ljudska i manjinska prava.
Ministar Čiplić je izrazio zadovoljstvo zbog dosadašnje i buduće saradnje sa UNDP-om, a prva konkretna akcija Ministarstva za ljudska i manjinska prava i UNDP-a biće obeležavanje Dana ljudskih prava, 10. decembra ove godine.
Srpsko ministarstvo za Kosovo i Metohiju izrazilo je danas zabrinutost zbog nedovoljne kazne koju je okružni sud Unmika u Peći izrekao Kosovskom Albancu Jetonu Muljaju zbog napada na manastir Dečani 30. marta 2007.
Kosovski Albanac Jeton Muljaj koji je na manastir Visoki Dečani ispalio projektil iz ručnog raketnog bacača osuđen je na tri i po godine zatvora.
Kako se navodi u saopštenju srpskog ministarstva, na suđenju Jetonu Muljaju izneti su čvrsti dokazi da je taj napad predstavljao teroristički akt, izvršen s namerom da se granatiranjem manastira nanese materijalna šteta i ugroze i zastraše monasi, što bi stvorilo atmosferu stalnog straha i paniku i nateralo ih da napuste manastir.
Gradonačelnik Beograda Dragan Đilas razgovarao je sa predsednicima svih 17 gradskih opština o saradnji grada i lokalnih samouprava.
Đilas je, kako se navodi u saopštenju službe za informisanje, rekao da dogovor o predlogu budžeta za narednu godinu predstavlja zajednički zadatak, a jedan od prioriteta biće i usvajanje novog statuta grada Beograda koji mora da se inovira proširenjem ovlašćenja.
Sve beogradske opštine imaće isti tretman i biti ravnopravne, uz uvažavanje specifičnosti svake od njih, naveo je Dragan Đilas.
To će biti, kako je kazao, i jedan od osnovnih postulata novog gradskog statuta, kojim će sve opštine moći da koriste sredstva Direkcije za gradsko građevinsko zemljište.
Izjava predsednika Srbije Borisa Tadića pred odlazak na 63. zasedanje Generalne skupštine UN
Predsednik Republike Srbije Boris Tadić izjavio je da će na 63. Generalnoj skupštini Ujedinjenih nacija pokušati da obezbedi podršku u međunarodnoj zajednici da se kosovsko pitanje prebaci iz sfere politike na teren prava.
Gradonačelnik Beograda Dragan Đilas izjavio je da, ukoliko deo gradske obilaznice od Ostružnice do Orlovače ne bude gotov u roku do 15. oktobra, preduzeća koja su radila na njoj neće više dobiti ni jedan posao za glavni grad.
On je gostujući u emisiji TV Studio B rekao da veruje ministru za infrastrukutru Milutinu Mrkonjiću, koji je kazao da radovi mogu biti završeni u roku.
Đilas je dodao da je njegova dužnost i da upozori na kašnjenje.
