Narodni muzej iz Beograda u saradnji sa Narodnim muzejom iz Požarevca otpočeo je pre nekoliko dana istraživanje arheološkog lokaliteta Selište u Oreškovici. Radovima rukovodi magistar Dušan Šljivar iz muzeja u Beogradu, a reč je o lokalitetu Vinčanske kulture, dakle iz neolitskog perioda. Prvi rezultati istraživanja ukazuju da se radi o veoma važnom nalazištu koje potvrđuje prisustvo metalurgije na ovim prostorima u periodu od pre pet hiljada godina. Prema prvim saznanjima i procenama, nalazište u Oreškovici može se svrstati po značaju sa lokalitetom Belovode u Velikom Laolu.
Prošle subote počela je sistematska deratizacija na teritoriji opštine Petrovac na Mlavi u trajanju od sedam dana. Deratizaciju prati plakatiranje obaveštenja o trovanju miševa i pacova koja su istaknuta na vidnim mestima, obaveštavaju nadležni iz firme Arhifarm koja obavlja deratizaciju.
Vreme danas
Pretežno sunčano i toplo, posle podne u zapadnim i severnim predelima naoblačenje, uveče i u noći ponegde sa kratkotrajnom kišom ili lokalnim pljuskovima. Duvaće slab do umeren jugozapadni vetar. Minimalna temperatura od 8 do 15 C, najviša dnevna od 24 na severozapadu do 30 C na istoku zemlje.
Udruženje ratnih i mirnodopskih vojnih invalida Petrovac na Mlavi svečanom sednicom danas obeležava Dan udruženja. Kako je najavljeno, sednica će se u maloj sali SO-e održati sa početkom u 11 časova.
Povodom 24. marta, Svetskog dana borbe protiv tuberkuloze, predstavnici petrovačke organizacije Crvenog krsta, predsednik Jadranka Cvetković i sekretar Moma Stanimirović, juče su tradicionalno posetili Regionalno grudno odeljenje pri petrovačkom ZC i pacijentima uručili voće i sokove. Tom prigodom o spomenutoj bolesti, faktorima rizika i prevenciji govorila je pneumoftiziolog dr. Ikonija Stamenković, a goste je pozdravila zamenik direktora dr. Anđelka Bošković Nešić.
Takođe, na jučerašnjoj konferenciji za štampu direktorka vrtića Maja Stojimirović je za početak aprila najavila i razne aktivnosti: maskembal i prolećnu priredbu, a najverovatnije 8. aprila u Petrovcu će se održati Prve dečje prolećne igre za Braničevski i Podunavski okrug kojima će prisustvovati i ministarke za omladinu i sport Snežane Samardžić Marković.
Pod pokroviteljstvom opštine Petrovac na Mlavi i u organizaciji saveza pčelarskih organizacija Srbije i društava pčelara Mlava podružnica Kamenovo, u subotu i nedelju, 2. i 3. aprila u Kamenovu će se održatui 20. jubilarna manifestacija Dani Mlavsko-homoljkih pčelara. Otvaranje manifestacije najavljeno je za subotu u 10 časova iza čega će uslediti predavanje iz oblasti pčelarstva i obilazak pčelinjaka i od 20 časova kulturno zabavni program. Programom za naredni dan previđeno je rezanje kolača i osvećenje ppčelkarske sezonme, zatim obilazak okolnih manastira i dodela priznanja. Za vreme smotre trajaće i prodajna izložba pribora i opreme za pčelarstvo.
U okviru šeste večeri pozorišnog festivala Gulini dani, večeras je predstava koprodukcije pozorišta Fedra iz Bugojna i Male Stvari iz Trebinja, Čekajući Marčela koju je režirao Željko Milošević. Predstava počinje u 20 časova.
Opštinska direkcija za omladinu i sport juče je u SŠ Mladost organizovala edukativne aktivnosti usmerene ka očuvanju reproduktivnog zdravlja mladih. Tim povodom održano je predavanje o prenosivim bolestima i reproduktivnom zdravlju mladih, kao i popularni kviz Zdrav stil, moj stil. Direktor direkcije za omladinu i sport Vladimir Stokić najvio je i niz predavanja o zaštiti reproduktivnog zdravlja mladih koju će izvesti vršnjački edukatori u osnovnim školama u Šetonju i Petrovcu.
Nacionalna služba za zapošljavanje, Filijala Požarevac prošlog petka je u Sportskoj hali u Petrovcu organizovala drugi po redu Sajam zapošljavanja u poslovnoj 2013. godini. Učešće na sajmu uzelo je dvadeset dva poslodavca sa iskazanim kadrovskim potrebama za 180 slobodnih radnih mesta, a najtraženiji su bili radnici u proizvodnji, mašinbravari, rukovaoci građevinskom mehanizacijom, radnici medicinske struke, diplomirani ekonomisti, pravnici i drugi. Sajam je obuhvatio poslodavce i nezaposlena lica sa teritorije opštine Petrovac na Mlavi i Žagubica. Skupu se najpre obratila direktorka Filijale Požarevac Jadranka Momčilović a zatim je Sajam zapošljavanja proglasio otvorenim narodni poslanik Miletić Mihajlović koji je, pozdravljajući prisutne izrazio nadu da će nezaposlenim licima ovaj Sajam zapošljavanja doneti posao. Prisutnima se takođe obratio i Dejan Nikolić, član lokalnog Saveta za zapošljavanje iz Žagubice. Otvaranju Sajma prisustvovali su i predsednik opštine Petrovac na Mlavi i njegov zamenik Radiša Dragojević i Dragoljub Milosavljević i pomoćnik predsednika opštine Vladan Vlajić.
U ime opštinskog rukovodstva, prisutne izlagače cveća, goste i sve naše sugrađane pozdravio je narodni poslanik Miletić Mihajlović a o značaju ovog festivala govorio je predsednik Udruženja proizvođača cveća za Braničevski i Podunavski okrug Dule Stanković. Stručna komisija je najuspešnijim uzgajivačima dodelila priznanja i nagrade, i to: nagradu u iznosu od 15.000 dinara za najboljeg uzgajivača dobio je Predrag Novaković iz Topole, drugu nagradu u iznosu od 10.000 dinara dobio je Rade Suzić iz Nikšića opština Batočina i treću nagradu u iznosu od 5.000 dinara dobila je Vesna Filipović iz Kisiljeva opština Vel.Gradište. Zatim je usledio kulturno-umetnički program u kome su učestvovala kulturno-umetnička društva iz Ćovdina i Stamničke Reke, vokalni solisti i instrumentalisti iz Petrovca, Ćovdina, Stamnice, Starčeva i Zabrđa. Sve učesnike je pratio Narodni orkestar KPC pod upravom Miodraga Lukića. Organizatori festivala bili su KJP Izvor, Agrarni fond, Turistička organizacija, KPC i Parking servis Petrovac a pokrovitelj opština Petrovac na Mlavi.
U organizaciji KPC i biblioteke Đura Jakšić prošlog petka je u DK u Petrovcu održana promocija trilogije Odlazak na ostrvo Art, autora Zorana Bogićevića. Na promociji je najpre govorio profesor Danilo Radojkoić a zatim je pred mnogobrojnom publikom stihove iz knjige čitao glumac Gojko Šantić. O ovom pesničkom delu govorili su i magistri Milica Ilić Jeftimijević i Dušan Stojković kao i sam autor, koji se zahvalio institucijama i pojedincima koji su pomogli štampanje ove trilogije. Promociji je prisustvovao i predsednik opštine Radiša Dragojević sa saradnicima.
U subotu je održana jubilarna 10. manifestacija Noć muzeja u okviru koje je Petrovac na Mlavi učestvovao šesti put za redom. Petrovački zavičajni muzej priredio je otvaranje izložbe Između realnog i apstraktnog, umetnika Miloša Bajića jednog od najvećih slikara dvadesetog veka sa ovih prostora i začetnika apstraktnog slikarstva. Izložbu je pratila promocija publikacije Miloša Bajića Kako se otvarao put crtežu i film autora Darka Bajića Paralelni tokovi koji je ciklično emitovan ispred zgrade muzeja. Izveden je i kraći recital a izložbu je otvorila direktorka Zavičajnog muzeja Milica Ilić. Pored brojnih gostiju otvaranju izložbe prisustvovali su predsednik opštine Petrovac na Mlavi Radiša Dragojević i njegov zamenik Dragoljub Milosavljvić. Takođe, naši sugrađani su u Noći muzeja mogli posetiti i galerijski prostor SŠ Mladost i upoznati se sa radovima studenata Fakulteta likovnih umetnosti iz Beograda.
Petrovački Trgovački je u 22. kolu Međuopštinske lige Mlava ubedljivo savladao Polet iz Aleksandrovca rezultatom 5: 0. Na tabeli zauzima drugo mesto sa 47 bodova iza Rudara iz Krepoljina koji se nalazi na vrhu tabele sa 54 boda.
