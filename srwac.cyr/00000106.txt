To su naši neprijatelji izmislili da ćemo stati pod jednu šljivu, ali su se grdno prevarili, jer će Srbija opstati, uprkos svim nedaćama. Kada počne opšti rat, Srbija neće u tome učestvovati, ali će zato svi žuriti da dođu u našu zemlju, kako bi pronašli mir, sigurnost i ekonomsku stabilnost.
Razgovor vodio: Milan Starčević
Sveti oci Pravoslavne crkve stalno su isticali da je za svakog vernika od velikog značaja da stalno bdi i stražari nad svojoj dušom, tako što će ispunjavati sve hrišćanske vrline i raspoznavati znake vremena. Prema rečima Svetog Serafima Rouza, mi proučavamo znake vremena da bi mogli da prepoznamo Gospoda Isusa Hrista. Narodima su znaci dati u biblijskom proročanstvu, a potom i kroz Svete oce Crkve, sve radi njihovog večnog spasenja. U srpskom narodu najpoznatije je Kremansko proročanstvo, sastavljeno od Tarabića, Miloša i Mitra iz planinskog mesta Kremna, smeštenog podno Tare. Njih dvojica bili su nepismeni seljaci, pa su sve što su predskazali ispričali svom uglednom kumu, proti Zahariju Zahariću, koji je to verno zapisao. Javnost u Srbiji je podeljena kada je u pitanju verovanje u istinitost Tarabićevih reči; za jedne je to mit, a za druge stvarnost. Napisano je na desetine negativnih komentara o vidovitim Kremancima, između ostalih i onaj Vojislava Antonića u knjizi Kremansko proročanstvo: studija jedne obmane, koji je utvrdio da postoji 12 izdanja knjige Kremansko proročanstvo, koja su sva različita i menjana tokom vremena. Najbolju odbranu Tarabićevih proročanstava dao je niko drugi nego Sveti vladika Nikolaj u razgovoru sa blaženopočivšem arhimandritom Velike Remete ocem Danilom, kada je na pitanje šta on misli o Kremanskom proročanstvu rekao: U ovoj knjizi, koju sam pročitao, istinito je sve, ovi su ljudi bili pobožni, njima je sa Više (odozgo) javljeno. Danas se u pojedinim manastirima Ruske pravoslavne crkve, poput Divjeva, sa velikom pažnjom čitaju predviđanja Kremanskog proročanstva vezana za budućnost sveta, kao i ove najveće pravoslavne zemlje. Stariji kremanski prorok Miloš (1809 - 1854) nije ostavio potomstvo iza sebe, ne želeći da se ženi, pošto je prorekao svoju ranu smrt. Njegov sinovac Mitar (1829 - 1899) oženio se vrlo mlad i imao je porod. Godine su prolazile, događaji koji su se odigrali na svetskoj pozornici i unutar same države ostavile su traga na Mitrovim potomcima. Danas je jedini njegov živi potomak unuk Jovan Tarabić, krepki, harizmatični i duhoviti starac od 90 leta, koga svi u Kremnima zovu deda Jovo. Jedno je od četiri deteta njegovog oca, čuvenog borca Milana O. Tarabića, učesnika oslobodilačkih ratova 1912 - 1918. i majke Jovanke, koja ga je od sedam meseci sama podizala, pošto mu je otac preminuo. Jovana je u najboljim godinama mladosti zatekao Drugi svetski rat, u kome je učestvovao na samom kraju. Najpre je s proleća 1944. pristupio Ravnogorskom pokretu, da bi nakon mesec dana službovanja bio otpušten kući zbog samohrane majke, a nedugo zatim mobilisan je od strane partizana, u čijoj vojsci ostaje sve do kraja rata, pa i dve godine posle, kao aktivni vojnik nove države. Po povratku kući, odmah je bio prinuđen da traži posao kako bi prehranio svoju porodicu suprugu Divnu i dve kćerke Nadu i Jovanku. Veći deo radnog veka proveo je kao transportni radnik u šumarskoj upravi u Užicama (ispostava u Kremnima), da bi na Svetog Savu 1975. godine otišao u zasluženu penziju. Kako bi čitaoci ovog magazina i šira javnost Srbije bili upoznati šta se zaista krije iza istine ili laži o Kremanskom proročanstvu, i u nadi da će nam neka zagonetna prorokovanja biti protumačena, Geopolitika je divnog novembarskog dana uoči Aranđelovdana posetila deda Jovu u njegovoj kuću u Kremnima, u zaseoku Tarabići. S osmehom na licu i u dobrom raspoloženju, domaćin nas je dočekao sa starim srpskim pozdravom: Pomoz ` Bog Pre nego što smo počeli razgovor, požalio nam se da u poslednje vreme nema mira od raznih medijskih kuća i mešetara, koji zloupotrebljavaju Kremansko proročanstvo, praveći od njega dobru podlogu za biznis, a pritom veoma često, na grub i sramotan način, izvrću njegove reči.
Deda Jovane, za početak kažite našoj čitalačkoj publici da li je ikada pronađen originalni rukopis Kremanskog proročanstva zabeležen od prote Zaharij a?
Nije nikada pronađen. Veruje se da je prota Zaharije svoj rukopis predao prijatelju proti Gavrilu Popoviću, koji ga je zatvorio u flašu i zazidao u temelje svoje kuće iz turskog doba u Užicu.
Do sada je knjiga Kremansko proročanstvo imala više izdanja, od raznih autora. Koje delo se može smatrati najpouzdanij im i istinit im?
Knjiga dr Radovana Kazimirovića Tajnovite pojave u našem narodu i kremansko proročanstvo, koja je objavljena 1940. godine u Beogradu. Recenzent knjige bio je vladika Nikolaj Velimirović. Sva ostala, kasnija izdanja bila su puko prepisivanje ili falsifikovanje proročanstva.
Miloš Tarabić je kao relativno mlad iskazao svoje vidovite moći. Šta ga je navelo na tu misiju?
On je otišao da napasa krave u livadicama i nedugo posle toga je zaspao. Kada se probudio, oko njega su stajale tri devojke sa raspletenim kosama, od kojih se uplašio, iako su ga one umirivale govoreći mu da je sve u redu. Rekle su mu da su krave otišle namirene kući, a da su one od Boga poslate da mu kažu da narodu priča šta će biti u budućnosti i da su mu donele tajanstvenu knjigu na čitanje. On im je odgovorio da ne zna da čita, da je nepismen, dok su ga devojke uveravale da će biti u stanju sve da pročita. Čim se vratio kući, ispričao je majci šta ga je snašlo, a ona mu reče: Sine, to da više nikom nisi pričao. Nije se o tom slučaju dugo ništa znalo, sve dok sestri Bosi nije rekao da se zbog svoje rane smrti neće ženiti, a da će ona biti loše sreće u braku.
Koja su najvažnija Miloševa predviđ a nja?
Sve što je kazao se obistinilo, počev od telefona, koga je nazvao sokoćalo, pa do aviona letelice gvozdene.
Ko je od dvojice Tarabića više prorokovao?
Mitar je više predzkazao, možda i zato što se Miloš veoma često posle smrti javljao Mitru i govorio mu šta će se zbiti, a te reči si bile dalje prenošene. Posle 25 - 30 godina rekao mu je da mu više neće dolaziti u snu.
Kak vi su ljudi bili Miloš i Mitar? Da li su bili pobožni?
Miloš je bio povučeniji od Mitra, koji nije mnogo razgovarao sa ljudima. Odgovarao je samo kad su ga pitali. S druge strane, Mitar je više bio u narodu i otvoreniji za komunikaciju. Jednom prilikom, kada je Mitar bio sa društvom na pijaci u Užicu sedeći oko vatre, u jednom trenutku popeo se na brdo i povikao: Ala, pogine knjaz Mihailo Gledam kako ga bodu nožem. Odmah ga prijave policiji i pritvore ga uz konstantaciju da je lud. Ujutru, kada je došao kurir iz Beograda i saopštio vest da je knjaz poginuo, njega su otpustili kući. Njih dvojica su se trudili da žive hrišćanskim životom, znalo se za post, molitvu i dobra dela. Da nisu bili pobožni, ne bi od Boga dobili dar da narodu govore šta će se dogoditi.
Mitar je, poput strica Miloša, pred s kazao svoju smrt. Kako se to dogodilo?
Kosio je livadu i poslao sinovca da kaže kumu proti Zahariju da dođe da ga opoje, jer će te noći umreti. Nekoliko minuta kasnije naišao je na konju prota Zaharije, rekavši kumu da se čudi što ga je zvao da ga opoja kada kosi. Samo ti mene opojaj, noćas ću umreti, odogovori mu Mitar. Prota ga nije poslušao, a nije stigao ni do kuće kada mu je isti sinovac javio da se Mitar upokojio.
Tarabićeva proročanstva zapisivao je njihov kum prota Zaharije. Zašto samo on, zar se niko drugi nije mogao latiti pera?
Zato što je u to doba prota bio jedini pismen čovek u Kremnima. Kasnije je on njihova proročanstva preneo dr Kazimiroviću, a ovaj ih je objavio u svojoj već pomenutoj knjizi. Svedok tih istinitih reči bio je kum Zaharijev, prota Milan Đurić, koji je verovao da Miloš i Mitar nisu obmanjivači. Sam prota Zaharije ispočetka nije verovao u proročanstva, dok se svojim očima nije uverio u njihovu verodostojnost, i tek tada je počeo sve zapisivati.
Mitar je prorekao sudbinu Obrenovića, od smrti kralja Milan a i kneza Miloša, pa do ženidbe i smrti kralja Aleksandra i dolaska Karađorđevića na presto. Predvideo je ba lkansk e ratov e, Prvi svetski rat, međuratni period, Drugi svetski rat, dolazak komunista na vlast... Nisu sasvim jasna njegova predviđanja za vreme Josipa Broza Tita, kao ni njegov a smrt i upravljanje zemljom.
Kazao je svom kumu Zahariju da će doći vreme pod znakom koji se pokazuje kad se raseče jabuka. Tada će doći i vladati zemljom čovek pod zvezdom petokrakom, a narodu će biti dobro u materijalnom smislu. Rečeno je još za Tita da će se školovati u manastiru, a sada nam je, nakon svih istorijskih dešavanja, jasno da se pod manastirom mislilo na Vatikan.
Šta je sa proročanstvom da će zemljom vladati čovek na belom konju plavih očiju? Mnogi su to tumačili kao da je reč o Titu.
Tako nešto nikada nije pisalo u originalnim zapisima, radi se o izmišljotini.
Nije nikakva tajna da je svaka vlast menjal a Kremansko proročanstvo pridodaval a, pa i brisal a ono što im ne ide u prilog. Naročito su u tome bili vešti komunisti. Posle petooktobarskih promena 2000. godine, u Srbiji se pročula vest da su Tarabići prorokovali dolazak Koštunice na vlast. Pitam v as, kao direktnog potomka Mitra Tarabića, šta je istina u ovom slučaju?
Koštunica je 12. septembra, nekoliko dana posle izbora, posredstvom Dragana Pljevića, došao u Kremne, a ja sam od Pljevića dobio poziv da ga dočekam. Izašao sam pred njega i rekao mu: Dobro došao, naš budući predsedniče. Prosto rečeno, želeo sam da mu poželim srećan i uspešan državnički rad. Kasnije je Pljević to zloupotrebio i pustio glasine da su Miloš i Mitar najavili njegov dolazak na vlast. Eto, to je cela istina.
Mi živimo u smutnim vremenima, kada je ljubav među ljudima ohladila, kad vlada ju zavist, pakost, ljubomora i ratovi na sve strane. Da li su Tarabići znali šta očekuje čovečanstvo? Na koji način su to opisali?
Da, oni su jasno kazali da dolazi vreme ratova, da će udariti brat na brata, prijatelj na prijatelja, da kum kumu neće primati zdravicu, da će biti teško narodu. Pitao je prota Zaharije svog kuma Mitra: Kada će biti narodu teško? Biće mu najteže kada se dese građanski ratovi, jer se neće znati ko će protiv koga i s kim ratovati, ko će kome biti prijatelj, a ko neprijatelj, pa će doći vreme da se kaže: Ustanite vi mrtvi da legnemo mi živi Nije uzalud parola Samo sloga Srbina spasava, mada je za današnje prilike, na našu sramotu, prikladniji slogan Srbin Srbina sekirom seče.
Da li je rečeno gde će narod bolje živeti, da li na selu ili u gradu? Šta možemo očekivati u budućnosti kada je u pitanju biološki opstanak našeg naroda?
Tužna je demografska slika našeg naroda, koju su moji preci jasno predskazali. Samo u Kremnima danas ima između 250 i 300 neženja na 800 stanovnika. Devojaka skoro da nema, sve su otišle u grad, jer neće u selu da žive, pošto ne vide nikakvu perspektivu. Šta da vam kažem kad u zaseoku Tarabića nema više od tri krave, a svaka je kuća nekada imala najmanje toliko krava? Uglavnom je, kao i u čitavoj Srbiji, omladina otišla u gradove, jedino su stariji ljudi verni svom zavičaju. Za sve je kriva loša politika države. Ipak, dolazi vreme kada će ljudi biti primorani da usled gubljenja posla i nemaštine napuste gradove i vrate se u selo. Ne može se u gradu jesti kamenje i zidovi, od toga se ne živi. Ko namerava da ostane u gradu, teško da može izdržati bitku do kraja. Pitali su Mitra kako će narod opstati, odnosno kako će preživeti, a on im je odgovorio: Samo oni u krstastim gorama. Krstaste gore su četinari: bor, smrčak i jela.
Rečeno je da se neće znati ko je muško a ko žensko. Nema sumlje da se misli na današnj i period i način oblačenja, pre svega omladine. Jedan citat iz proročanstva je veoma upečatljiv: Kad miris iziđe iz poljskog cvijeća, kad milost iziđe iz čov j eka, kad rijek e izgube svoje zdravlje, ondakar će nastupiti najveći opšti rat. Da li se sve ovo rečeno upravo odvija pred našim očima?
Apsolutno, nema nikakve sumnje. Kazano je da nas očekuju ekološke katastrofe u čitavom svetu, ekonomska kriza velikih razmera, pojave raznih bolesti, epidemija... Svi Srbi, koji su otišli iz Srbije, moraće se jednog dana, zbog sveopšteg haosa u svetu, vratiti u svoju otadžbinu, da pronađu mir i spas. Svedoci smo šta uragan i cunami čine Americi. Sve je to Božja kazna Znate kako se kaže: Ničija sila nije Bogu mila. Zapadnom svetu se ne piše dobro, ničija ne gori do zore; kako su zaslužili, tako će i proći. Bog je milostiv i daje samo po zasluzi. Ni mi Srbi nismo više ono što smo nekada bili, pogazili smo svoju veru i moramo svoje grehe platiti. Pogledajmo samo kako su se Srbi ponašali za vreme Tita. Hrvati su negovali svoju veru i običaje, dok su naši komunisti branili Srbima da budu vernici, da veruju u Boga, da idu u crkvu, slave krsnu slavu i neguju svoj nacionalni indentitet. Činilo se sve po volji i direktivi partije, jednom rečju, mnogi Srbi su prodali veru za večeru.
Crne su prognoze za budućnost, pa se postavlja pitanje ko se može spasti? Ostaju li samo najači i najuporniji?
Iznad svega, vera u Boga će spasti ljude. Post, pokajanje i dobročinstva. Onaj ko ceni sebe i poštuje, on će ceniti i drugog, u suprotnom opstanka nema. Znate kako se kaže: Baci dobro niz vodu, stići će te, baci zlo uz vodu, stići će te. Nije sve tako crno u našem narodu kao što se čini. Primećujem da ima znakova pokajanja, pa će se i Bog smilovati.
Nikako da dođemo do proročanstva da će svi Srbi stati pod jednu šljivu. Zar to nije važna tema za razgovor?
Mitar je govorio o vazdužnoj bici između Požege i Arilja. Očigledno je da se misli na buduć i nuklearn i rat velikih sila. Takođe, ima govora o tome šta će biti sa Carigradom, a najavljuje se i dolazak riđeg čoveka, koji treba da otvori vrata naše sutrašnjice. Možete li nam protumačiti ove reči?
Mislim da će se glavna bitka u tom velikom ratu voditi između Rusije i Turske, i to u rejonu nekadašnjeg Carigrada. Rečeno je da će, kada počne opšti rat, naići čovek s Istoka na belom konju i kazati: Stoj narode, Bog na nebu, car na zemlji Radi se o budućem ruskom caru, koji će osloboditi sve pravoslavne i srpske zemlje; gde će biti srpska kuća, to će biti srpsko. Kruševac će biti prestonica naše države. Carigrad će biti svačiji i ničiji, ali nakon sveopšteg rata on će pripasti pravoslavnima. Optimista sam, idu bolja vremena za srpski narod.
Mislite li pod tim i na povratak Kosova i Metohije i ostalih srpskih zemalja?
Ništa ne brinite. Sve će opet biti naše.
O Kremancima
Selo Kremna sa svojom nadmorskom visinom od 800 metara, sa idealnom klimom, koja nastaje sudarom planinskih i morskih vetrova, gostoljubivim domaćinama, zdravom hranom i divnim pejsažima, obraslim gustim četinarskim šumama, razdvaja dve najlepše planine u Zapadnoj Srbiji Taru i Zlatibor. Veza sa prirodom je ovde naročito izražena. Naučno je dokazano da kremanski kamen sprečava satelitsko snimanje iz vazduha, jednostavno ne može se ništa registrovati, i to je fenomen koji je neobjašnjiv. Biljke su ovde čudesne na svoj način. Vojne ekipe su ispitivale biljke u Tarabićima i pronašle mnogo endemskog bilja. Za vodu se pouzdano zna da je lekovita. Uz ivicu sela teku izvori izvorne vode. Ovdašnji meštani tvrde ona leči povišeni krvni pritisak, ekceme po telu i nervne bolesti. Uglavnom se u Kremnima umire zbog starosti, retko od bolesti. Od raka u Tarabićima i dva okolna zaseoka, u Milosavljevićima i Bešlićima, niko nije umro. Kremanski seljaci vole da kažu da je njihov kraj Bogom blagosloven. Zbog svega navedenog više nije toliko teško shvatiti pojavu neobičnih i vidovitih ljudi kao što su to bili Miloš i Mitar Tarabić.
