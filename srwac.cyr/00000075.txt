Nevladina organizacija posvećena borbi protiv svih oblika trgovine ljudima, a posebno ženama i decom. Od 2002. godine, ASTRA vodi SOS telefon dostupan 24 časa / 7 i Dnevni centar u kome se realizuju različite aktivnosti svakog radnog dana od 12 - 18 časova. 
Usluge koje se pružaju u okviru programa ASTRA SOS telefon kao i usluge koje se nude u okviru direktne pomoći žrtvama koje su preživele iskustvo trgovine ljudima i njihovim porodicama, obuhvataju: 
podršku porodici / bliskim osobama tokom potrage za nestalim licima za koje se sumnja da su završili u lancu trgovine ljudima, uključujući i potrage za decom čiji je nestanak prijavljen putem broja 011 116 000; 
psihološku pomoć (psihološka podrška i savetovanje, individualna i grupna psihoterapija) 
pravnu pomoć (pravni saveti i zastupanje pred sudom u krivičnom i parničnom postupku); - medicinsku pomoć (opšti i specijalistički pregledi, terapijski tretmani, testiranje na HIV i polno prenosive bolesti, i drugo); 
aktivnosti koje imaju za cilj poboljšanje ekonomskog potencijala i zapošljivosti (podrška i pomoć u otpočinjanju / nastavku školovanja, uključivanje u alternativne obrazovne programe, priprema za apliciranje i pomoć u traženju zaposlenja); 
edukativne, kreativne i sportske aktivnosti koje se organizuju u Dnevnom centru i van prostorija ASTRE, zavisno od interesovanja i potreba učesnika. 
Osim toga, putem ASTRA SOS telefona građani mogu da dobiju informacije o mogućnostima za legalno školovanje i rad u inostranstvu i pravne savete vezane za zapošljavanje u Srbiji i inostranstvu, tj. proveru legitimiteta poslodavca, destinacija i ponuđenih ugovora. 
CRVENI KRST 
Opasnost da skoro svako može postati žrtva ali i činjenica da skoro svako može da doprinese prevenciji ovog ozbiljnog društvenog zla, opredelila je da najvažniji način delovanja Crvenog krsta Srbije bude PREVENCIJA, odnosno nastojanje da se spreči uvlačenje ljudi u lanac trgovine ljudima. Osim toga Crveni krst Srbije pruža hitnu i neophodnu pomoć identifikovanim žrtvama putem namenske finansijske pomoći. 
U saradnji sa Kriminalističkopolicijskom akademijom, Službom za koordinaciju zaštite žrtava trgovine ljudima i Institutom za sudsku medicinu, Crveni krst je od 2006. godine do danas razvio i organizovao seriju seminara za doktore, medicinsko osoblje, predstavnike centara za socijalni rad pod nazivom " KONTAKT SA ŽRTVOM TRGOVINE LjUDIMA - KAKO PREPOZNATI I REAGOVATI ". Cilj ovih seminara je podizanje svesti i senzibiliteta o ovom specifičnom pitanju među svima koji mogu doći u kontakt sa žrtvom trgovine ljudima kao i davanje konkretnih instrukcija kako se od njih očekuje da reaguju u cilju borbe protiv trgovine ljudima. 
U saradnji sa Ministarstvom za rad i socijalnu politiku i Službom za zaštitu žrtava trgovine ljudima ustanovljene su i procedure za distribuciju humanitarne pomoći za žrtve trgovine ljudima, koje je Crveni krst obezbedio putem donacija međunarodnih donatora. 
Metod za postizanje dobrih rezultata u ovoj oblasti je vršnjačka edukacija. Ovim metodom Crveni krst Srbije sprovodi edukacije u preko 100 svojih organizacija u gradovima i opštinama, preko mreže koja broji oko 500 obučenih volontera, najčešće mladih. Oni su u prethodnih šest godina preneli informaciju o postojanju problema i načinima zaštite za veliki broj potencijalno ranjivih pojedinaca - dece i mladih u školama, domovima za decu bez roditeljskog staranja, dece sa smetnjama u razvoju, korisnika narodnih kuhinja Crvenog krsta, stanovnika centara za smeštaj izbeglih i raseljenih lica. 
NSHC 
NOVOSADSKI HUMANITARNI CENTAR (NSHC) u partnerstvu sa Centrom za socijalni rad Grada Novog Sada od jula 2011. g. realizuje projekat " Zaštita i (re) integracija žrtava trgovine ljudima u AP Vojvodini ", uz podršku IOM-a, u okviru Zajedničkog programa UNHCR-a, UNODC-a i IOM-a za borbu protiv trgovine ljudima u Srbiji (UNGIFT). 
Cilj projekta je doprinos zaštiti i socijalnoj reintegraciji žrtava trgovine ljudima kroz unapređenje dostupnosti, kvaliteta i raznovrsti usluga žrtvama i kroz poboljšanje intersektorske saradnje na identifikaciji, zaštiti i podršci žrtvama trgovine ljudima u AP Vojvodini. Kroz ovaj projekat adaptiran je deo smeštajnog kapaciteta Centra za socijalni rad u Novom Sadu kako bi, osim žrtava porodičnog nasilja, mogao da pruži utočište i žrtvama trgovine ljudima. Zahvaljujući tome, žrtve trgovine ljudima dobile su na raspolaganje posebnu stambenu jedinicu za smeštaj, kapaciteta do šest osoba. Instalirana je sigurnosna oprema i angažovan noćni čuvar, čime je poboljšana bezbednost žrtava tokom boravka u sigurnoj kući. 
NSHC je u okviru projekta angažovan na pružanju podrške u reintegraciji žrtava u sredini u kojoj žive, kao i na pružanju podrške žrtvama / potencijalnim žrtvama smeštenim u Sigurnoj kući za žene i Prihvatilištu za decu. NSHC ima tim saradnika na terenu, koji angažuje u skladu sa potrebama i lokacijom osobe kojoj se pomaže. Saradnici su psiholozi i socijalni radnici, pravnici ali i drugi stručnjaci, koji se angažuju prema specifičnim potrebama žrtve (psihoterapeut, advokat, prevodilac, lekar i sl.). Princip rada je terenski rad, tako da se žrtvi pruža podrška u lokalnoj zajednici u kojoj boravi. 
Vrste pomoći su prilagođene individualnim potrebama korisnika. Neke od njih su: 
Psihološka podrška ili psihoterapija 
Informisanje i povezivanje sa nadležnim institucijama i drugim pružaocima usluga 
NVO ATINA je organizacija civilnog društva angažovana u oblasti borbe protiv trgovine ljudima i sveobuhvatnog socijalnog uključivanja žrtava trgovine ljudima i drugih vidova ekploatacije od 2004. godine kroz pristup zasnovan na poštovanju ljudskih prava, uz punu participaciju, saglasnost i saradnju korisnica / ka i vršenje uticaja na uzroke ulaska u situaciju trgovine i drugih vidova eksploatacije odnosi u primarnoj i sekundarnoj porodici, siromaštvo, prethodna marginalizacija i diskriminacija, nemogućnost ostvarivanja osnovnih prava, nezaposlenost, nedostupnost obrazovanja, i drugo. 
Pomenuti ciljevi se ostvaruju kroz pružanje različitih vidova asistencije (do potpunog socijalnog uključivanja): pomoć u zadovoljavanju osnovnih potreba (uključujući i smeštaj); posredovanje u ostvarivanju pripadajućih prava (od pomoći u pribavljanju ličnih dokumenata preko saradnje s relevantnim institucijama, do upisa u škole i pomoći pri zapošljavanju); pružanje psihosocijalne, pravne, medicinske pomoći; usluge porodične medijacije i savetovanja; i angažman u svim drugim oblastima relevantnim za potpuni oporavak i integracijužrtava. 
Korisnici / ce programa nevladine organizacije ATINA su mladi, muškarci, žene i deca, državljani / ke Republike Srbije i stranci / kinje žrtve trgovine ljudima, seksualne i radne eksploatacije, kao i njihove porodice i bliže okruženje, kao posredno pogođeni statusom žrtava. Žrtvama trgovine ljudima i seksualne eksploatacije pomoć i podrška u reintegraciji pružaju se u okviru tri odvojena programa: Privremene kuće, Otvorenog kluba i Tima za podršku na terenu. 
