Vaclav Klaus: UNIJA UBIJA SLOBODU 
utorak, 19 februar 2013 16:14 
D oskorašnji predsednik Češke smatra da u Evropskoj uniji nema mesta za optimizam. Umanjuje se mogućnost samostalnog odlučivanja 
D oskorašnji predsednik Češke Vaclav Klaus ostaće upamćen kao veliki evroskeptik, tradicionalista, ali i prijatelj Srbije. U nedavnom intervjuu za poljski nedeljnik " Rzeczi ", Klaus je objasnio zbog čega smatra da u Evropskoj uniji nema mesta za optimizam. 
Odlazite sa funkcije predsednika posle dva mandata. Šta je najveća stvar koju ste za to vreme postigli, a za čime žalite? 
- Mogu da kažem šta je bio moj najveći životni napor, a to je stvaranje istinski slobodnog društva. Druga je stvar koliko smo u tome kao nacija uspeli. Danas, 2013. godine, sloboda u mojoj zemlji, ali i celoj Evropi, znatno je manja nego 2003. godine. Članstvo u Evropskoj uniji nas je oslabilo i umanjilo mogućnost da kao zemlja samostalno odlučujemo. 
Kako dana vidite Evropsku uniju? Da li treba biti zabrinut ili optimista? 
- Razloga za optimizam nema. Pored gubitka slobode koji sam već pomenuo, tu je i potpuni neuspeh ekonomskog sistema, ali i intenziviranje takozvane političke korektnosti, koja je potpuno preuzela moć nad nama, građanima i medijima. Transnacionalne ambicije su oslabile nacije-države. Upravo te multinacionalne organizacije na čelo pojedinačnih država dovode marionete, kontrolisane i poslušne političare. Zajedno žive u svom svetu, potpuno bez dodira sa stvarnošću i običnim ljudima. 
Da li države poput Češke ili Poljske uopšte mogu samostalno da odlučuju pored " velikih igrača " u EU? 
- Naše pozicije su slabe, možda je Poljska u nešto boljem položaju jer je veća zemlja od Češke, ali je suštinski sve isto. Usvajanje Lisabonskog sporazuma nanelo je veliku štetu malim državama u EU. Zato sam se ja i borio protiv toga, verovatno najžustrije od svih političara u Evropi. 
- Havel i ja smo dva različita sveta. Umesto demokratije, Havel je zagovarao elitističku postdemokratiju, umesto konzervativizma i tradicionalnih vrednosti, zagovarao je modernistički neoliberalizam, koji uništava postojeći ljudski poredak. Bio je za ratobornu spoljnu politiku, podržavao je vojne intervencije i " humano bombardovanje ", umesto da poštuje svaku zemlju na svetu. Ovo je samo kratka naznaka osnovnih razlika između nas dvojice. 
- Vaše pitanje me pomalo zasmejava, jer pristrasne etikete su ništa drugo do nerazumevanje savremene ruske stvarnosti. Znam da je istorijski, poljska veza sa Rusijom bila znatno tragičnija od češke, ali mislim da je bolje imati otvoren pristup, nego a priori pristrasan zbog sukoba u prošlosti. Za mene, Rusija je velika i važna zemlja. Danas nije Rusija najveća opasnost za državu poput Češke. Život u Češkoj ili Poljskoj ne određuje Moskva, već Evropska unija. 
Kakvu ulogu danas mogu da imaju nacionalni ponos i tradicija? 
- Ne znam za ulogu, ali znam da savremeni globalisti imaju osnovni zadatak da napadaju nacionalni ponos i tradiciju. Ipak, raduje me da veliki broj ljudi, uprkos neverovatnom pritisku medija, ne gubi razum. To je nada za budućnost - poručuje Vaclav Klaus. 
