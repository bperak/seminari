Sirijski Čerkezi žele da se vrate u domovinu predaka Rusiju 
27.12.2011. - Čerkezi su razbacani po raznim zemljama pre 150 godina 
Čerkezi državljani Sirije su se obratili rukovodstvu Rusije sa molbom da im se dozvoli da se vrate u svoju istorijsku domovinu na Severni Kavkaz. O tome su saopštili predstavnici društvenog pokreta Adige Hase Čerkeski parlament, koji ujedinjuje predstavnike tog naroda, koji stanuju na jugu Rusije - u Adigeji, Karačajevo Čerkesiji, Kabardino-Balkariji i drugim republikama Severnog Kavkaza. 
Čerkezi su razbacani po raznim zemljama pre oko 150 godina, kada je u Ruskoj imperiji završen Kavkaski rat. Tada su mnogi od njih, ne želeći da postanu ruski državljani, napustili rodnu grudu. Oni su se kompaktno selili u Tursku, Libiju, Liban, Irak, Jordan, Siriju, i druge zemlje Bliskog Istoka. Postoje opštine Čerkeza i u zemljama Evrope i Amerike. Karakteristika ovog naroda je vernost postojećim režimima, posebno na Bliskom Istoku. Njihovo glavno zanimanje je vojna služba. Na primer, lično obezbeđenje kralja Jordana se sastoji samo od Čerkeza, a u Siriji predstavnici ovog naroda su uvek imali oficirske dužnosti. Sada su Čerkezi postali založnici svoje vernosti vlastima Sirije. 
U obraćanju koje je potpisalo 115 predstavnika Čerkeske opštine Sirije se govori o teškom položaju u kojem su se našli posle nemira koji su obuhvatili zemlju. Svakodnevno rizikujemo svoje živote i živote članova svojih porodica i bliskih. Ne postoji nada da će se situacija u zemlji stabilisati, da će u Siriji zavladati mir i bezbednost, - kaže se u dokumentu. Jedini izlaz sirijski Čerkezi vide u pomoć i spas od strane Ruske Federacije i svojih braća i sestara, koji žive na Severnom Kavkazu. Oni mole da im se dozvoli da se vrate u zemlju predaka, kako bi živeli u miru i saglasnosti sa drugim narodima Rusije. 
Zasad Moskva zvanično ne komentariše ovo obraćanje. Ipak predstavnici Adige Hase Čerkeski parlament imaju nameru da se obrate ruskim vlastima sa pozivom da ih ne napuste u teškom momentu. Evo šta je za Glas Rusije rekao lider ovog pokreta u Kačačajevo-Čerkesiji Muhamed Čerkesov. 
Svaka čerkeska porodica je spremna da udomi dve-tri porodice iz Sirije, da bi neko vreme imali gde da stanuju. Mi smo spremni da podelimo ono što imamo. Ako, naravno, i vlasti pomognu da im se nađe smeštaj u Kabardino-Balkariji, Karačajevo-Čerkesiji, u Adigeji po hotelima, kućama, odmaralištima, lečilištima. Savet čerkeskih društvenih organizacija će se okupiti najbližih dana. Mi radimo na kolektivnom obraćanju predsedniku i vladi Rusije, Državnoj Dumi sa molbom da se pomogne našim sunarodnicima da izbegnu krvoproliće koje iz je zadesilo u Libiji i drugim zemljama, u kojima se odvila takozvana arapska revolucija. 
Povratak Čerkeza u istorijsku domovinu neće biti tako težak na Severnom Kavkazu postoji kulturna sredina u kojoj će moći da se adaptiraju. A Rusija će samo dobiti u očima svetske javnosti ako udomi Čerkeze. A ako se uzme u obzir tradicionalna lojalnost vlastima, njihova pojava na Severnom Kavkazu može samo da ojača stabilnost u regionu. 
