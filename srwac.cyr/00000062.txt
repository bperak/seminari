Svi su osetili uzbuđenje. Učenici su blistali od ponosa, lepo i svečano obučeni jer su se dugo spremali da bi ovog dana izgledali savršeno. Dobro raspoloženje i vesela atmosfera, korektno ponašanje i zabava obeležili su ovo druženje četvrtaka sa svojim dragim učiteljem. 
Rastanak je svima teško pao, ali saznanje da će i u petom razredu biti ponovo zajedno daje im podstrek da i dalje budu dobri i vredni učenici, jer su dokazali da umeju. 
Kraj četvrtog razreda nije razlog za tugu, već za radost i slavlje. Postali su pametniji, preskočili još jednu životnu stepenicu uspešno, spremni za nove zadatke i nove izazove. 
Mala matura 2013. 
utorak, 25 jun 2013 12:07 
U č etvrtak, 30. maja 2013. i ova generacija osmaka proslavila je drugarsko veče. I ove godine, po preporuci Ministarstva prosvete i sporta, drugarska zabava proslavljena je u školi. Zabava je otpočela u 13 h. Proglašeni su vukovci, a direktorka škole Jasmina Đokić i razredni starešine VIII 1 Dragan Jovanović i VIII 2 Miloš Jovanović poželeli su osmacima lep provod kao i da uspešno polože predstojeću malu maturu. Uz igru i pesmu opustili su se i učenici, ali i njihovi nastavnici. Pozvani su bili svi nastavnici, penzionisani nastavnici koji su predavali toj generaciji kao i učitelji. U holu škole, specijalno dekorisanom belo-žutim balonima, i gralo se kolo, đuskalo se, a u veseloj atmosferi poneko bi se spontano latio i mikrofona. Oko 18 h učenici oba odeljenja u trpezariji škole presekla su torte uz veličanstveno padanje balona. Provod je trajao do 21 h, kada su se učenici rastali sa setom, ali i sa obećanjem nastavnicima da će u životu biti dobri i uspešni ljudi. 
Tradicionalne manifestacije 
nedelja, 03 februar 2013 09:32 
Tradicionalno svake godine naša škola obeležava Dečiju nedelju, Vukov dan, Dan Svetog Save i Dan žena. Za te praznike nastavnici i učenici, članovi sekcija, pripremaju prigodan program gde se posebno ističu kultura govora, kreativnost i stvaralački duh naših đaka i ostali njihovi talenti. Neguje se saradnja sa učenicima mlađih razreda kada svi zajedno doprinosimo da ti dani budu posebni, škola ukrašena prigodnim materijalom, uz lepo druženje nastavnika, učenika i roditelja. U tim prilikama sećamo se kulturnog stvaralaštva znamenitih Srba, ponosimo se svojom tradicijom i običajima. Na tome ćemo i dalje raditi, podsticati učenike na učešće u vannastavnim aktivnostima, jačanju njihovog samopouzdanja i ljubavi prema samostalnom stvaralaštvu uz nesebičnu pomoć nastavnika. 
