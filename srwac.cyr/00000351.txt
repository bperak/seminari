URS mi je prihvatljiv koalicioni partner, dok s LDP-om moraju da se raščiste stavovi oko Republike Srpske i Kosova. Takođe, Nikolić mora da zna da ne mogu u koaliciju s onima koji su za prekid pregovora sa EU. Za sve te preokrete nisam spreman
Lider SPS-a Ivica Dačić udvostručio je broj glasova u odnosu na prethodne izbore i tako postao nezaobilazni faktor u formiranju vlade. Svoju najavu datu Pressu da neće raditi sa strankama 7. maja ispoštovao je juče, ali u ekskluzivnom razgovoru za naš list kaže da Srbija nema vremena za gubljenje, te da očekuje da se do drugog kruga predsedničkih izbora napravi makar načelni dogovor o budućoj vladi ".
- Da je kampanja malo duže trajala, bio bih u drugom krugu. Meni ne trebaju istraživanja javnog mnjenja da vidim šta narod misli, čime je nezadovoljan, šta mu treba. Ko je potcenio mene, potcenio je birače. I zato su mi danas najdraže čestitke onih ljudi koje srećem svakodnevno: sekretarice, policajci, čistačice... To mi je važnije od čestitki važnih ljudi ", kao i od mnogih koji tvrde da su sve vreme radili za mene. Ovo je pobeda za narod i moram da opravdam njegova očekivanja - kaže Ivica Dačić.
I u poslednjem intervjuu Pressu rekli ste da se obećali samo narodu, ali sada je došlo vreme da kažete sa kim ćete u postizbornu koaliciju, kao i da posavetujete svoje birače za koga da glasaju u drugom krugu?
- Sa Borisom Tadićem i DS sam imao dobru saradnju i zato je vlada opstala pun mandat, a građani nam dali poverenje. Ja bih želeo nastavak te saradnje i u tom smislu sam spreman da podržim Borisa Tadića u drugom krugu. Ali, ta podrška ne može biti odvojena od razgovora o vladi. Ne očekujem ja da dok su dva protivkandidata u trci mi delimo funkcije, ali neke stvari moraju da se raščiste. A to je: koju će politiku voditi država. Znate, nije svejedno da li će u vladi biti stranka koja zastupa politiku da je Republika Srpska genocidna tvorevina, da se treba odreći Kosova... Takođe, ako me Tomislav Nikolić pozove na razgovor, mora da zna da ja ne mogu u koaliciju s onima koji su za prekid pregovora sa EU... Za takve preokrete u državnoj politici nisam spreman. Kada razgovaram o podršci za drugi krug izbora, jednostavno hoću da znam kakvu ćemo politiku voditi. A sa 15 posto glasova, odnosno samo sedam-osam posto manje od pobednika, imamo i te kako pravo da se pitamo i diktiramo državnu politiku. Šta je bilo, bilo je, glasovi naroda nas obavezuju da se mnogo više zalažemo i diktiramo državnu politiku.
Da li se vaše poruke mogu protumačiti kao da ste spremni da podržite Borisa Tadića, ali da ne želite LDP u vladi?
- Nisam ja rekao da neću LDP, ali su mi jednostavno neki njihovi stavovi neprihvatljivi i suprotni onome šta smo narodu pričali u kampanji. Neke stvari moraju da se razjasne, da se zna šta ćemo i u spoljnoj i u unutrašnjoj politici, pa ćemo tek onda personalno i matematički.
A URS, da li vam je prihvatljiv Dinkić kao koalicioni partner?
- Jeste. Nismo imali mnogo dodirnih tačaka, a ni mnogo sukoba. Dinkić se prošli put usprotivio ideji da ja budem premijer. Sada imam skoro tri puta vise glasova od njega. Hvala mu.
Da li je URS prihvatljiviji od LDP-a?
- Prvo da vidimo za šta se ko zalaže i u kom pravcu želi Srbija da ide. I ko šta želi. Onda ću kazati iskreno.
Jeste li imali kontakt sa nekim od potencijalnih koalicionih partnera?
- Čuo sam se sa Borisom u izbornoj noći, a čestitali su mi i Toma Nikolić i Dinkić. Svi oni su mene zvali; ali sam i ja sam njima čestitao izborne rezultate. A Čeda Jovanović mi je poslao flašu šampanjca. Ipak, bilo je bučno, slavljeničko raspoloženje, tako da ni sa kim ništa nisam pričao, ali već narednih dana očekujem da razgovaramo.
Tadić kaže da neće da trpi ucene i to odmah nakon što ste rekli da znate ko će biti premijer. Da li zaista tražite premijersku funkciju za podršku u drugom krugu?
- Ne ucenjujem. Samo nelogično je da stranka koja je osvojila 22 - 23 posto ima sve... I predsednika države, premijera, pokrajinskog premijera, gradonačelnike... Mi, ipak, imamo samo sedam odsto manje glasova od njih. Ali ne radi se ovde o premijerskoj funkciji, niti je to bilo kakva lagodna pozicija za bilo koga. Radi se o tome da se dogovorimo da se poštuje ono što su naša programska načela i izborna obećanja i da imamo resore i kadrove koji će to sprovoditi.
Na spisku želja SPS su i policija, zdravstvo, energetika, infrastruktura...
- Svakome iz stranke ko ima neki spisak želja kazaću da mu je jedini posao da radi u interesu naroda. Nema spiska želja, ali svakako da želimo da vodimo one oblasti u kojima možemo da ispunimo obećano.
Koliko ste zadovoljni rezultatima u Vojvodini i Beogradu?
- I tu smo dosta popravili rejting u odnosu na prethodne izbore, a to sigurno nije lako kada treba da pokažete nešto u oblastima koje vode Dragan Đilas ili Bojan Pajtić.
Jeste li zapevali nakon izbornih rezultata?
- Jesam. Ovo je moja kuća... I sad nastavljamo da radimo za istu tu kuću. A sada: vratimo se redovnim aktivnostima. I još nešto moram da vam poverim: posle mnogo meseci spavao sam nekoliko sati u kontinuitetu.
- Ja zaista ne znam ni kako taj izgleda, niti bih znao da je bio da mediji to nisu prijavili. Nije mu mesto tu i ja sigurno ne bih bilo kakve navijače pustio.
Ali šta je radilo obezbeđenje? On je stajao vama iza leđa i v. d. predsednika Srbije Slavice Đukić Dejanović, a u zgradi SPS je bilo više desetina policajaca, pa čak i policijskih načelnika...
- Zaista ne znam, ali tražio sam da se utvrdi ko je za to odgovoran i u stranci, ali i u državnom obezbeđenju. Bez obzira na to da li je opuštena ili formalna atmosfera, sistem mora da funkcioniše i takvi skandali ne smeju da se događaju. A ako neko treba za nešto da odgovara, sigurno ga neće zaštititi to što je bio u izbornoj noći u štabu SPS-a.
