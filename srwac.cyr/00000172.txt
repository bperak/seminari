Predsednik Gradske opštine Obrenovac dana 26. jula 2012. godine, na osnovu člana 52. Statuta gradske opštine Obrenovac (" Sl. list grada Beograda ", br. 44 / 08, 4 / 10 i 15 / 10), Programa podrške za sprovođenje poljoprivredne politike gradske opštine Obrenovac za 2012. godinu VI-02 br. 020 - 2 / 77 od 13.07.2012. godine i VI-02 br. 020 - 2 / 97 od 26.07.2012. godine, člana 21. Odluke o budžetu gradske opštine Obrenovac za 2012. godinu (" Sl. list grada Beograda " br. 58 / 11, 6 / 12, 22 / 12 i 43 / 12), po prethodno pribavljenom mišljenju Veća gradske opštine Obrenovac, na sednici održanoj dana 26.07.2012. godine, donosi
Korisnici subvencije ostvaruju pravo na subvenciju u toku 2012. godine.
Subvencije utvrđene ovim Programom koristiće se za kupovinu pumpi za navodnjavanje čiji protok ne može biti manji od 400 l / min, u vidu bespovratne subvencije u visini od 50 % od ukupne cene koštanja pumpe.
Sredstva po ovom Programu dodeljuju se na osnovu javnog konkursa koji će biti objavljen na internet stranicama Gradske opštine Obrenovac, lokalnoj televiziji i oglasnoj tabli Uprave gradske opštine Obrenovac.
- da su vlasnici ili zakupci poljoprivrednog zemljišta;
- da po nekom drugom osnovu ne koristi bespovratna podsticajna sredstva za unapređenje poljoprivredne proizvodnje, osim sredstava subvencija za oteljenu telad;
- da postoji mogućnost upotrebe vode za navodnjavanje poljoprivrednog zemljišta, odnosno da se poljoprivredno zemljište nalazi uz kanal, reku ili da na istom postoji bunar, bušotina.
Uz zahtev za dodelu subvencije prilažu se sledeća dokumenata:
- potvrda o upisu u Registar poljoprivrednih gazdinstava;
- potvrda iz Registra o broju članova poljoprivrednog gazdinstva;
- fotokopiju namenskog računa.
Ispunjenost uslova za dodelu podsticajnih sredstava utvrđuje Komisija, koju će posebnim rešenjem obrazovati predsednik gradske opštine, na osnovu priložene dokumentacije.
Komisija utvrđuje listu podnosioca prijava za koje utvrdi da ispunjavaju uslove propisane Konkursom, a u skladu sa kriterijumima koji su utvrđeni u Konkursu.
Na osnovu utvrđene liste, Veće gradske opštine Obrenovac donosi Odluku o dodeli srestava, koja sadrži pouku o pravnom leku (pravo na prigovor). U skladu sa Odlukom o dodeli sredstava, Predsednik gradske opštine sa korisnicima sredstava zaključuje ugovor kojim se regulišu međusobna prava i obaveze.
Subvencija se isplaćiju na namenski račun korisnika nakon izvršene nabavke pumpe za navodnjavanje, priloženih dokaza o uplati sredstava (kroz plaćene račune dobavljača za opremu) i izveštaja o izvršnoj kontroli od strane Komisije gradske opštine Obrenovac.
U slučaju da korisnik sredstava odustane od dodeljenih podsticajnih sredstva ili mu je iz drugih razloga onemogućeno da ih realizuje, pravo na korišćenje podsticajnih srestva može se utvrditi sledećem licu na listi.
Obaveza korisnika subvencije je da opremu koristi sa pažnjom dobrog domaćina i da istu ne može otuđiti u roku od tri godine, kao i da svu dokumentaciju koja se odnosi na isplatu podsticajnih sredstva čuva najmanje tri godine od dana isplate podsticajnih sredstva.
Daje se saglasnost Veću gradske opštine Obrenovac da raspiše javni konkurs za učešće gradske opštine Obrenovac u sufinansiranju kupovine pumpi za navodnjavanje.
Nadzor nad sprovođenjem ovog programa vršiće Komisija Veća gradske opštine za poljoprivredu i selo.
