KAKO SE POSTAJE SLOBODAN ZIDAR? 
Osnovni uslovi koje kandidat mora da ispunjava da bi postao slobodni zidar su sledeći: 
Tražilac mora biti muškarac od najmanje 24 godinu starosti u trenutku popunjavanja molbe za prijem. Izuzetak su sinovi Majstora Masona Luftoni koji se mogu primati sa navršenih 23 godina; 
Tražilac mora biti slobodan čovek sposoban da sam odlučuje o svojoj sudbini; 
Tražilac mora verovati u postojanje JEDNOG BOGA pri čemu veroispovest i osnove vere tražioca nisu bitni; 
Tražilac mora posedovati nivo inteligencije, kao i mentalne i fizičke karakteristike koje mu mogu omogućiti da uči, shvati i primeni slobodno zidarske principe, učenja i filosofiju, kao i da učestvuje u ritualu i ostalim bratskim aktivnostima. To znači da tražilac mora imati odgovarajući nivo obrazovanja kao i o životno iskustvo, i da se mora obratiti pažnja na potencijalne mentalne i fizičke nedostatke; 
Tražilac mora posedovati visoke moralne vrednosti i biti cenjen kao takav u svom privatnom i profesionalnom okruženju; 
Tražilac mora biti finansijski sposoban da odgovara svojim novčanim obavezama prema Bratstvu REDOVNO (članarina, troškovi regalija, troškovi inicijacije, napredovanja I uzdizanja, troškovi neritualnih aktivnosti I bele trpeze, doprinosi udovičkoj kesi I dr.) sa posebnim osvrtom na to da njegove novčane obaveze prema Bratstvu ne krnje ili ne otežavaju njegove novčane obaveze u profanom svetu, pre svega prema sebi i porodici. 
