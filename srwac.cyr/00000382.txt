Rukometaši Neksea odbranili su trofej osvojen prošle godine na međunarodnom Memorijalnom turniru Bogdan Rodić. U reprizi prošlogodišnjeg finala, u sudaru vicešampiona Srbije i Hrvatske rukometaši iz Našica zahvaljujući boljem i sigurnijem izvođenju sedmeraca došli su do pobede nad ekipom domaćina..
Tokom utakmice izabranici Đorđa Ćirkovića su kontrolisali rezultat većim delom susreta su u prednosti 3 - 4 gola da bi im onda u finišu susreta popustila koncentracija, što su gosti iz Našica uspeli da iskoriste i iznude dodatno izvođenje sedmeraca.
Novosađani su krenuli silovito, posebno su se isticali u odbrani gde je na golu bio raspoloženi Milan Ćućuz koji je odbranio nekoliko teških utaraca. U prilog tome išlo je i doza nesigurnosti koju su ispoljavali gostujući igrači, pa je Vojvodina znalački to iskoristila i došla u vođstvo od 5:1. U jednom trenutku trener Neksea Kaću Kamenica je žustro reagovao na odluku sudija, za takav postupak dobio je dva minuta i to kao da je uticalo da njegovi izabranici trgnu. Zaigrali su angažovanije u odbrani čime su naterali Vojvodinu da brzopleto šutira gde su rukometaši Našica uspeli da dođu do prvog izjednačenja (13:13).
U nastavku susreta Vojvodina je ponovila dobru igru gde se posebno isticao bombarder Ljubomir Jošić. Novosađani su vradili četiri gola prednosti. Nekse je zaigrao agresivnu i kvalitetnu 6 - 0 odbranu na šta Vojvodini bekovi se nisu baš najbolje snašli, davili su loptu i u potpunosti zapostavili krila a bespotrebno loptu gurali na pivota.
Velike zasluge za preokret Neksea imao je levi bek Ivan Slišković i Vedran Matajija. Novosađani su preko raspoloženog Ljubomira Jošića i Miloša Mitrovića došli do izjednačenja. Tajm aut koji je zatražio Kamenica nije doneo ništa nove u poslednjih tridesetak sekundi, pa su pobednika odlučili sedmerci.
Rukometaši Neksea imali su stopostotan učinak sa linije od sedam merata (Lelić, Ivić, Markotić, Slišković, Matajija), dok su za Novosađane golove postigli Jošić, Marijanac i Mitrović. Šut Vukašina Stojanovića odbranio je golman Neksea Perica Lelić, i tako doneo neopisivo slavlje svojim saigračima.
Partizan je tokom većeg dela prvog poluvremena dominirao i pritom održavao prednost 4 - 7 golova. Tek u samoj završnici, kada su Kaćani zaigrali mnogo angažovanije šireći visoku ali sporu zonu rivala, Jugović se počeo primicati Partizanu, da bi posle brutalnog prekršaja nad Kankarašem koji je načinio Branko Radanović, Radaković je iz sedmerca smanjio zaostatak na samo dva gola. Kaćani su se u periodu kada su imali veliki rezultatski zaostatak ispucavali preko tarabe Partizana nakon čega su Beograđani lako zaplenjene lopte slale u brze kontra napade kao stvorene za vihorna krila Konstandinovića i Ilića.
U nastavku susreta Kaćani su uspeli da izjednače rezultat, a u 38. minutu i da povedu 18:17. Sve do finiša susreta vodila se izjednačena borba, ekipe su se smenjivale u vođstvu uz minimalan zaostatak. Kaćani su zahvaljajući sjajnom golmanu Peroviću i izuzetno raspoloženom Vugdragoviću potpuno bili ravnopravan rival aktuelnom šampionu. U poslednjem minutu susreta ušlo se sa egal rezultatom, Sudžum je uspeo da tridesetak sekundi pre kraja donese prednost Jugoviću (25:24). Pokušao je trener Beograđana Brković tajm autom da posavetuje svoje momke kako da izvuku nerešen rezultat, međutim, šut Maksića zaustavio je Bojan Perović, ubro se oglasila i sirena, što je Kaćanima donelo treće mesto na Bogdanovom memorijalu.
