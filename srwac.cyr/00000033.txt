Biblioteka Društvo i nauka obuhvata nekoliko edicija. U njoj se objavljuju dela iz oblasti socijalne i političke misli i širokog polja društvenih i humanističkih nauka: antropologije, etnologije, medijskih studija, istorije, kulturologije, politikologije, primenjene etike, psihologije i sociologije. 
UREDNIK: PROF. DR ILIJA VUJAČIĆ (od jula 2005. do kraja juna 2013) 
Prof. dr Ilija Vujačić, redovni profesor Univerziteta u Beogradu Fakulteta političkih nauka, bio je urednik brojnih edicija u okviru Biblioteke Društvo i nauka u periodu od jula 2005. do kraja juna 2013. Autor je pet knjiga. Uređivao je časopise Gledišta i Sociološki pregled, a u Glasniku je urednik od 2005. Govori engleski, a služi se italijanskim, nemačkim i francuskim jezikom. Prevodi sa engleskog jezika. Studirao je filozofiju i političke nauke. Magistrirao je i doktorirao na Fakultetu političkih nauka u Beogradu. 
U ediciji se objavljuju izabrana dela velikana naučne i filozofske misli koji su presudno uticali na razvoj pravne i političke kulture u Srbiji, kao i izabrana dela istaknutih publicista. 
