Studije: Milutin je na završnoj godini Bačelor studija iz međunarodnih odnosa i političkih nauka (Bsc International Relations and Political Science) na Londonskom Univerzitetu, Londonskoj Školi Ekonomije, trenutno u eksternom programu u Solunu u Grčkoj. Od 2007. godine je stipendista Nemačke Vlade i školovao se u Londonu, Engleskoj i Madridu, Španiji. 
Uspesi: Milutin je od 1999. godine živeo u Nemačkoj, 2004 / 5 je bio na razmeni u SAD-u gde je zabeležio sportske uspehe u rvanju i američkom fudbalu, ali i akademske držeći govore o Srbiji i osvajajući državno prvenstvo u besedništvu (Kolorado, 2005). U Srbiji se aktivno bavio sportom, najveći uspeh su bila dva osvojena državna prvenstva Jugoslavije u skokovima u vodu. U Nemačkoj je zabeležio uspehe u plivanju (prvak pokrajine Baden Virtemberg u kraulu na 50 m), fudbalu (igrač, trener i sudija - odsudio preko 100 utakmica) a bavio se i nekim borilačkim sportovima. 2008 godine ponovo je sa nekolicinom prijatelja osnovao i tokom protekle dve godine institucionalizovao OSSI, nakon što se organizacija ugasila 2002 godine. Danas organizacija broji preko 620 članova. 
Jezici: Pored srpskog, perfektno vlada engleskim, nemačkim i španskim, a ima osnovno znanje grčkog i francuskog jezika. 
Poruka: Svakom čoveku je kroz rođenje data šansa da doprinese čovečanstvu. Društvo je potom nekim ljudima za taj cilj dalo više, a drugim manje mogućnosti. Ipak, svakome da bi uspeo, potreban je dobar tim, a još potrebnije mu je da ostane dobar čovek. Dakle, OSSI-jevci, napredujte i stvarajte, ali zapamtite da svako od vas mora da ostane dobar čovek To je najvažnije 
Rođen u Beogradu, gde je završio osnovnu školu i tri godine srednje škole. U inostranstvo odlazi 2010. godine kako bi u Kaliforniji, SAD završio srednju školu i prepremio se za fakultet. Potom upisuje St. Francis College u Njujorku gde je trenutno na osnovnim studijama iz finansija i menadžmenta. Značajno je istaći da je septembra 2012, na Dan američkog ustava, održao na svom matičnom fakultetu predavanje o komparaciji srpskog i američkog ustava. Na leto 2012. godine je radio kao praktikant u Agenciji za strana ulaganja i promociju izvoza Republike Srbije (SIEPA), u sektoru za strana ulaganja. Član je OSSI-a od maja 2012, osnovao je lokalni ogranak u Njujorku i trenutno, između ostalog, učestvuje u timu za priznavanje diploma. Pored maternjeg, srpskog jezika, odlično govori engleski, dok su mu nemački i ruski na osnovnom nivou. 
Poruka: Moja je velika želja da svoje stečeno znanje i iskustvo iz inostranstva donesem u Srbiju, kao i da svojim zalaganjem u Americi doprinesem promeni slike Srbije u svetu 
Jovana je trenutno na završnoj godini osnovnih studija prava u Engleskoj (The University of Sheffield), smer evropsko i međunarodno pravo. Treću godinu završila je na Univerzitetu u Beču (The University of Vienna). Pre toga je u Beogradu završila International Baccalaureate (IB) program od 2 godine. 
Radila je praksu u nekoliko advokatskih firmi u Beogradu, kao i u Zakonodavnom odboru Narodne skupštine Republike Srbije. Na svom fakultetu u Šefildu je mentor, tutor i ambasador škole prava. Takođe je i British Council ERASMUS ambasador. 
Govori engleski, španski i pomalo ruski jezik. Kandidat je za Sheffield Undergraduate Award. 
