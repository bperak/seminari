Obavezno čipovanje: uvođenje diktature u Srbiji na mala vrata 
Od naredne godine počinje zamena postojećih ličnih karata, a sve lične karte ubuduće će imati čipove. Razlog je to što određenom broju ljudi ističu lične karte, a pri kraju su količine koje su ranije nabavljene. 
Svetozar Radisic 
Ova vest je samo nastavak onoga što je radio Ivica Dačić kao ministar u žutoj vladi kada je neko uzeo proviziju od kompanije kojoj je dodeljen ovaj višemilionski posao oko uvođenja novih ličnih karata. Postavlja se pitanje zašto po ovom pitanju Aleksandar Vučić ne istražuje korupciju u vezi nabavke višemilionske opreme od kompanije Motorola koja je papreno skupo koštala građane Srbije, a o čemu je tadašnja javnost bila upoznata? Ko je ceo slučaj zataškao i zašto? Postavlja se i pitanje šta se to novo desilo i koja je to nova okolnost za uvođenje obaveznog čipovanja svih građana, kada smo imali jasnu uredbu koja je ovo pitanje regulisala na načelu dobrovoljnosti? 
Pored korupcionaškog ugla ova vest ima mnogo ozbiljnije posledice po ugrožavanje privatnosti građana Srbije, kao temeljnog ljudskog prava. Naime, uvođenje obaveznih ličnih karata sa čipom je jedna od poslednjih stepenica nebivalog ugrožavanja privatnosti posle čega ćemo SVI postati slični ribicama u akvarijumu, a naši najintimniji podaci i kretanje će kao na dlanu biti dostupni SVIM srodnicima velikog brata u Srbiji, Briselu, Vašingtonu Podsećanja radi, u Srbiji su već uvedene čipovane vozačke dozvole, biometrijske zdravstvene knjižice i pasoši, bus plus sistem gradskog prevoza (čipovane su domaće životinje, psi lutalice, a sada su na redu ljudi). Pored toga, praćenje mobilnih telefona i telefonskog saobraćaja od strane domaćih i stranih službi je postala opšte poznata činjenica, sve finansijske transakcije koje se odvijaju preko stranih banaka su poznate Paralelno sa procesom obaveznog čipovanja napravljena je imutantskaelektronska bazapodataka o svakom građaninu Srbije koja je povezana sa bazom podataka u Briselu. 
Ovim se, dakle, krše elementarna ljudska prava od kojih je pravo na privatnost temeljno. Zbog svega navedenog Kamerunovi konzervativci u Velikoj Britaniji su u potpunosti odbacili celokupni sistem čipovanih ličnih karata 2011 godine. 
Svenarodni front protiv društva nadzora 
Slabije upućene podsetimo da su Dveri, dok su još bile nevladina organizacija, 2006. godine izvojevale značajnu pobedu u borbi protiv nebivalog tehnološkog totalitarizma, koji se tada pokušao na mala vrata sprovesti kroz Zakon o novoj ličnoj karti. Direktan rezultat te borbe je donošenje uredbe, kojom se omogućila sloboda izbora, odnosno uvelo načelo dobrovoljnosti u prihvatanju ili odbacivanju elektronskog čipa pri uzimanju novih ličnih karata. Javnost je animiranai kao rezultat te borbe je i podatak da danas milion i trista hiljada ljudi u Srbiji slobodno odlučilo da hoće da ima ličnu kartu bez čipa Zar je moguće da neko hoće preko noći da ukine jasno izraženu slobodnu volju milion i trista hiljada građana Srbije? 
Podsećamo da je i Ruska Pravoslavna Crkava izdala jasan saborski stav protiv elektronskih identifikacionih dokumenata sa čipom, kao i Srpska Pravoslavna Crkva koja o ovom pitanju ima jasno formulisan negativan stav. 
Pokret Dveri zato zahteva od nadležnih: 
1. da se pod hitno ukinu lične karte sa čipom 
2. da se u rešavanju ovog pitanja preuzme pozitivna praksa koja je primenjena u Velikoj Britaniji 2011 i da se celokupan sistem elektronskih ličnih karata stavi van snage. 
Ukoliko se režim ogluši na ove naše zahteve upozoravamo nadležne da ćemo organizovati široki protest iformirati svenarodnifrontprotiv sve snažnije okupacije i društva nadzora koja se pred našim očima odvija. 
