Rusija je civilizacijska alternativa Zapadu 
Nema razloga za slavlje 
Srpska Hirošima 
Srbiju guraju u pretkumanovske granice 
Iluzija srpskog pristupanja Evropskoj uniji 
Zaustavimo dogovornu ekonomiju političara 
Džon Lohland, ekspert na Institutu za demokratiju i kooperaciju u Parizu, govori za Geopolitiku 
S moje tačke gledišta, zaista, priznavanje nezavisnog Kosova predstavlja bolesnu šalu. Svi smo dobro upoznati sa činjenicom da Kosovom upravlja Evropska unija i da ono predstavlja ogromnu američku vojnu bazu. Nacionalna himna Kosova pozajmljena je od Evropske unije, zastava je kopija zastava Bosne, a u Ustavu se uporno ponavlja da su vlasti Kosova pod strogim međunarodnim nadzorom. Kakva je to, onda, nezavisnost? Zaista to više podseća na aneksiju Bosne 1908. godine od strane Austrije. Prema tome, smatram da je to samo još jedan slučaj protektorata Zapada na Balkanu. 
Molim Vas da nam prokomentarišete međunarodne odnose nakon poslednjih događaja u Gruziji. Vidimo da je retorika u Vašingtonu, a i u nekim drugim zapadnim prestonicama zapaljiva, a da se u Crnom moru, kao i u vreme Krimskog rata, gomilaju ratni brodovi. Da li je period idile nakon hladnog rata završen i da li smo na početku nove konfrontacije na relaciji Istok Zapad? 
- Svakako smatram da je kriza u Gruziji dokaz konfrontacije Istoka i Zapada, ali ne verujem da ta konfrontacija predstavlja nešto novo. Naime, već dugo vlada tendencija ka kvarenju odnosa između Istoka i Zapada, naročito Moskve sa jedne strane i Londona i Vašingtona sa druge. Glavno obeležje u pogoršavanju odnosa predstavlja odluka Sjedinjenih Država da postavi svoj takozvani sistem antiraketne odbrane na teritoriji Poljske i Češke, i to je korak za koji je Rusija ubeđena da je usmeren protiv nje. Bilo je i nekih manjih događaj, poput izbacivanja trojice ruskih diplomata iz Londona nedugo nakon što je Gordon Braun imenovan za premijera. 
Generalno, odnosi sa Rusijom bili su pogoršani prilikom ekspanzije NATO (NATO je sada pozicioniran na manje od sto kilometara od Sankt Peterburga) kao i, naravno, američkim neokonzervativnim pokušajem kreiranja unipolarnog sveta. Proteklih nekoliko godina Moskva je bila veoma eksplicitna u odbijanjima koncepta tog unipolarnog sveta, nedavno je i predsednik Medvedev negirao takav koncept, napomenuvši i da se ruska spoljna politika time rukovodi. 
Tako da, već dugo se stvara podloga sa kriznu situaciju u Gruziji. Zaista, iako nama nije poznato zašto je Gruzija zapravo izvršila napad (da li je to uradila uz odobrenje Vašingtona?) izgleda očigledno da se neko, bilo u Tbilisiju ili u Vašingtonu kladio na rusku pasivnost, što je bilo utemeljeno na činjenici da Rusija zaista i jeste bila u fazi geopolitičke povučenosti od 1991. godine. 
Bilo kako bilo, ne verujem da će događaji koji se odvijaju na Crnom moru rezultirati vojnom konfrontacijom. Zapad (uključujući Amerikance) vrlo jasno stavio do znanja da se neće boriti sa ruskom vojskom da bi pomogao Gruziji da povrati kontrolu nad dvema secesionističkim provincijama. U svakom slučaju, izgleda potpuno nemoguće zamisliti takav scenario američka hrabrost dosada je bila ispoljavana samo prema malim, slabim državama (Jugoslaviji, Avganistanu, Iraku) a rat koji se odvija u Iraku i Avganistanu znači samo to da se Zapad trenutno ne može više ni sa kim boriti, a naročito ne protiv velike zemlje kakva je Rusija. Tako da, smatram da Gruzija nikada neće stupiti u NATO a, samim tim, mislim da to neće učiniti ni Ukrajina, u kojoj je došlo do kolapsa pro-NATO koalicije. Mišljenja sam da da nam je kriza u Gruziji ukazala na fundamentalno premeštanje balansa svetske moći, to jest da su, na zalasku predsedničkog mandata Džordža Buša, Sjedinjene Države, a ne Rusija, nacija koja je sada u fazi povučenosti. 
J edna od najpopularnijih reči u diplomatskoj političkoj terminologiji je energetska bezbednost. Poslednjih meseci mediji alarmiraju evropsko javno mnjenje da Rusija zloupotrebljava energente u političke svrhe. Da li smatrate da je taj strah opravdan i da li su energenti postali zaista tako toliko važni. Da li se američka okupacija Iraka može objasniti pre svega potrebom da se kontrolišu naftni resursi? Da li se i u tom energetskom ključu može posmatrati kriza u Gruziji kao i poslednje putovanje potpredsednika SAD-a Dika Čejmija na Kavkaz? 
- U potpunosti se slažem sa tim da je ključ za trenutni konflikt između Istoka i Zapada nalazi u energiji. Američki neokonzervativni cilj uspostavljanja unipolarnog sveta pod vođstvom Sjedinjenih Država (ovaj stav izražen je u knjigama političara i levice i desnice u Vašingtonu, od Zbignjeva Bžežinskog do Džošue Muravčika) - upravo počiva na preuzimanju kontrole nad svetskim energetskim resursima. Ovo, naravno, objašnjava povezanost SAD sa Arabijom, sa ratom u Iraku, kao i pokušajima proširenja u Centralnoj Aziji. Razlog zbog kojeg Rusija ostaje neprijatelj i nakon okončanja Hladnog rata leži u činjenici da je ona glavni snabdevač energijom koji je previše veliki da bi bio potčinjen kontroli Zapada. Neko vreme uspeh je bio zabeležen, za vreme Borisa Jeljcina, ali je projekat propao nakon pada valuta 1998. godine. Nakon toga, Rusija je počela da ponovo gradi svoju moć, videvši do kakvog haosa ju je doveo taj projekt Zapada. Gruzija je važan deo zato što kroz njenu teritoriju prolazi naftovod od Kaspijskog jezera do Mediterana. Ali, i Rusija je radila na tome da proširi svoju ulogu na polju distribucije energije, i u vidu građenja novih cevovoda ali i diplomatskim putem. Planira se izgradnja novog cevovoda koji bi trebalo da vodi od Rusije do Nemačke; nedavno je i Kazahstan Rusiji pružio podršku po pitanju Gruzije. To naravno ne znači da Rusija ima nameru da koristi naftu i gas u geopolitičke svrhe kao što Zapad ima običaj da tvrdi. Nakon svega, Rusiji je u interesu da obezbedi energente pouzdano, i bez ikakve političke konotacije. I ne samo energente, već i druga ekonomska dobra. Dakle, ruski odgovor na plan Zapada da uspostavi potpunu kontrolu nad zalihama nafte i gasa i zato nije Rusija ta koji ispoljava monopolistički stav na ovom planu, već Zapad. 
O fenomenu globalizacije napisano je mnoštvo knjiga, studija, članaka... Da li će globalizacija, kao zbir objektivnih ekonomskih i tehnoloških procesa, i mondijalizam, kao svesna politička orijentacija koja poništava svaku vrstu nacionalnih i autohtonih identiteta, poništiti sva socijalna dostignuća i napore evropskih društava u poslednja dva veka da se izgradi jedno humano i socijalno odgovorno društvo? 
- Globalizacija predstavlja i činjenicu o modernom svetu i političku ideologiju. Neko može podržati (ili makar prihvatiti) ovo prvo bez obaveze da prihvati ovo drugo. Prema ovoj ideologiji, nacionalne države moraju prestati da postoje zbog toga što je svetska ekonomija postala međuzavisna. Ovo je netačno. Nacionalne države mogu međusobno trgovati koliko im je volja bez odricanja od sopstvenog suvereniteta. Problem se rađa sa ideološki nastrojenim nadnacionalnim organizacijama, kakve su, na primer, Međunarodni monetarni fond, Svetska banka ili Evropska unija. To su organizacije koje imaju sopstveni internacionalistički i nadnacionalni program i koje su, zaista, u potpunosti svoj rad ideološki posvetile nestanku nacionalnih država kao i uništenju svega što je u društvu tradicionalno. Ali, nema razloga zbog kojeg bi države morale prihvatiti njihovu jurisdikciju, što je politička odluka. Tako da ja ne mislim da bi evropska društva, koja smatram najnaprednijim u svetu, trebalo da zaziru od međunarodne trgovine. Čini mi se da ona imaju goruće probleme koje bi pre trebalo rešavati, tu mislim naročito na demografski kolaps. 
Ako smo dobro shvatili, postali ste saradnik Ruskog instituta za demokratiju sa sedištem u Parizu, na čijem čelu je dr Natalija Aleksejevna Naročnickaja. Šta Vas je motivisalo na saradnju sa ovom naučnom institucijom, koja se pojavljuje nakon jednog dugog perioda institucionalnog, kulturnog i naučnog odsustva Rusije u Evropi? 
- Nataliju Naročnicku poznajem već dugi niz godina, čak smo se i upoznali 1999. godine u Beogradu, u kome smo se obreli da bismo Srbiji pružili podršku prilikom NATO napada. Oduvek sam se divio njenom radu a od tada smo postali i jako dobri prijatelji. Imamo iste poglede o ulozi suvereniteta u međunarodnom sistemu i o načinu na koji moć međunarodnih organizacija može, lako, biti zloupotrebljena. Kada sam saznao da je upravo ona bila imenovana za predsednicu novog instituta, pitao sam je da li bih mogao da sarađujem sa njom i ona se odmah složila. Nadam se da ćemo uspeti da ostvarimo neki pozitivan uticaj u Evropi zajedno. Na našim inicijalnim susretima u Parizu već smo bili veoma dirnuti mnogobrojnim izrazima dobre volje od strane velikog broja dobronamernih ljudi koji su bili oduševljeni osnivanjem Instituta. 
Očekujući Vaš dolazak u Srbiju i na Kosovo, prethodno želimo da naši čitaoci upoznaju i Vas i Vaše gledanje na situaciju i stanje u južnoj srpskoj pokrajini. Kako biste nam mogli preneti vaše gledanje na politiku zapadnih sila prema Srbiji, kao i odluku Amerike i velikog broja država EU da prizna nezavisno Kosovo? 
Biografija Džona Lohlanda 
Džon Lohland radi na Institutu za demokratiju i kooperaciju u Parizu. Knjige koje je nedavno napisao su: Istorija političkih suđenja od Čarlsa Prvog do Sadama Huseina (Piter Lang, Oksford); Šeling protiv Hegela od nemačkog idealizma do hrišćanske metafizike (Asgejt, London) i Travestija: Suđenje Slobodanu Miloševiću i korupcija međunarodne pravde (Pluto Pres, London). Pisao je za veliki broj britanskih i evropskih časopisa, uključujući The Guardian, The Spectator The Mail On Sunday. On je i bivši predavač politike i filosofije na Institutu političkih nauka u Parizu kao i na Pariskom Univerzitetu III Sorbonne Nouvelle 
