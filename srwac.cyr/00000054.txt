Search 
Archives 
July 22 nd, 2013 
Radnici Javnog komunalnog preduzeća Put Novi Sad su intezivirali radove u ulici Narodnog fronta od Fruškogorske ulice do Bulevara Oslobođenja. Molimo građane Novog Sada i vozače da zbog pojačanih radova na ovoj saobraćanici i prilazu mostu Slobode imaju razumevanje za eventualne saobraćajne zastoje i gužve. 
Građevinska operativa Javnog komunalnog preduzeća Put Novi Sad, od danas (22.07.2013. god.) je bogatija za novu specijalnu mašinu za asfaltiranje, finišer VOGLE S800. Nabavka koja je realizovana i finansijski pomognuta uz pomoć Grada Novog Sada, stigla je u pravi čas, jer je glavni deo građevinske sezone u punom jeku i svaka nova mašina je pravo pojačanje u izvođenju radova na terenu. 
July 19 th 
U okviru radova na sanaciji autobuskih stajališta ekipe JKP PUT su danas demonstrirale ugradnju Tensar AR-G mreže za armiranje asfaltnih slojeva. Ovakav način sanacije se izvodi u cilju usporavanja i umanjenja pojave kolotraga koji su česta pojava na autobuskim stajalištima. 
July 17 th 
U subotu su završeni radovi na prvoj fazi presvlačenja Bulevara Jovana Dučića, asfaltirano je 4000 m², a od ponedeljka su u toku radovi na drugoj fazi, na potezu od Ulice Bate Brkića do Ulice kneza Miloša. 
June 28 th 
Tokom prethodne večeri JKP PUT je završilo obeležavanje pešačkog prelaza u Futoškoj ulici, kod Elektro-tehničke škole Mihajlo Pupin. U pitanju su najsavremenije metode u opremanju pešačkih prelaza, a u cilju poboljšanja bezbednosti saobraćaja. 
June 26 th 
Ekipe JKP PUT sutra nastavljaju radove na sanaciji autobuskih stajališta. Radovi će započeti od stajališta na uglu Futoškog puta i Ulice Slobodana Jovanovića. Postojeći asfalni sloj će biti zamenjen novim, a planirano je da radovi traju tri dana ukoliko to vremenske prilike budu dozvoljavale. 
Preko osamsto radnika komunalnih preduzeća iz Vojvodine su trideset treći put uzeli učešće na susretu radnika na Zlatiboru. Jedinstvena prilika da se u tri dana spoje prilike za upoznavanje, druženje i oštrenje takmičarskog duha. Od trinaest sportskih disciplina pedeset takmičara iz JKP PUT-a je uzelo učešće u šestt: streljaštvo, sportski ribolov, fudbal, navlačenje konopca, kuglanje i pikado. 
