Za valjane puteve potrebno šest milijardi dinara
Ažurirano pre 16 nedelja 3 dana
Od imenovanja novog direktora JKP Put Darka Radića prošlo je oko devet meseci. Novi direktor je po preuzimanju funkcije u firmi naišao na veoma teško stanje, zatečeni dug prema dobavljačima bio je 700 miliona dinara. Takođe, tu je bio i kredit kod Razvojne banke Vojvodine, kredit za asfaltnu bazu
i jedan kratkoročni kredit koji je bio vrlo nepovoljan. - Za proteklo vreme uspeli smo da smanjimo dugovanja i ona su sada ispod 400 miliona dinara, ne računajući one koji su nama dužni. To ne zbrajam u kompletnu sumu, jer će od nekih firmi koje su već u stečaju biti veoma teško naplatiti potraživanja.
Mi ne želimo da pritiskamo naše dužnike koji su nam dužni oko sto do sto i pedeset miliona dinara, jer znamo da su svi u veoma teškoj situaciji. Što se tiče kredita kod Razvojne banke Vojvodine on je anuliran, što znači da više ne postoji, i imamo još svega dve rate od po deset miliona za asfaltnu bazu - kaže Radić za Dnevnik i dodaje da će u toku ove godine Put biti bez kredita što im otvara mogućnost da kupuju nove mašine, jer bez novih tehnologija ne mogu da budu konkurentni na tržištu.
Koji je najveći problem koji ste uočili u preduzeću i postoji li mogućnost da se on reši? - Prilikom dolaska u preduzeće nisam znao koliko je Put moćna firma, da ima veoma veliki vozni park, mašine i vrlo stručne ljude. Međutim, zbog određenih razloga fima nije dobijala poslove. Problem, kako kod nas, tako verovatno i kod drugih javnih preduzeća je višak zaposlenih. Kako je nama osnivač Grad, on mora i da reši problem sa viškom radne snage. Kada bi otpustili ljude našli bi se u velikom problemu, jer svi mi živimo od te plate i svi oni imaju porodice. Zato se nadam da će Grad iznaći novac i mogućnost da se ovaj problem reši. U Putu je trenutno zaposleno 406 radnika, a realna cifra bi bila između 250 i 300 ljudi, što zavisi od intenziteta poslova.
Kakvo je stanje putne mreže u gradu i koja je vaša procena koliko je novca potrebno da bi se stanje saniralo? - Mislim da samo dve saobraćanice u gradu, na žalost, ne treba da se rade, a to su Bulevar Evrope i Somborski bulevar, dok su sve ostale zrele za rekonstrukciju. Upravo zbog toga, pre godinu i po dana uređen je Eleborat o stanju objekata putne privrede, sa tadašnjim cenama. Da bi se putevi na teritoriji grada doveli u nulto stanje potrebno je šest milijardi dinara.
Šta JKP Put planira u ovoj građevinskoj sezoni i koji su to kapitalni poslovi koje ćete raditi? - Glavni posao je nastavak izgradnje Bulevara Evrope čime se teretni saobraćaj izbacuje iz grada. Kamioni uništavaju saobraćajnice, jer nemaju kuda da idu i ovim potezom želimo da rešimo taj problem...
