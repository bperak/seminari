30 Maj, 2009
Naravno da ne mogu, niti želim da bilo koga ubeđujem u neke stvari. Ali, više puta sam pisao da su Srbi najveći problem sami sebi, jer mi nikada kroz našu slavnu, ali i istovremeno i tagičnu istoriju nismo mogli sami sa sobom
Mnogi prijatelji me vrlo često obaveštavaju šta se piše na bošnjačkim portalima, moćnom oružju savremenih medijskih komunikacija i u večini slučajeva medijskih manipulacija
Eto, otiđite recimo na bilo koji bošnjački portal, a svi su bošnjački sajtovi skoro istovetni i uverićete se da svi Bošnjaci orkestrirano napadaju svakog srpskog političara, bez obzira na stranačku ili neku drugu pripadnost, odnosno na njegovu funkciju u hijerargiji vlasti - entiteta ili zemlje.
Ne treba posebno naglašavati da su izlivi besa i vređanja najviše usmereni prema Miloradu Dodiku. Bošnjacima je samo važno da se radi o političaru - Srbinu i tu su svi jedinstveni u osudama i u sinhronizovanim pljuvanjma po svemu što je srpsko.
Iako je Federacija u ogromnim problemima - tamo nećete naći nijednu reč osude svojih bošnjačkih političara sve dok su njihove aktivnosti usmerene protiv interesa i samog postojanja Republike Srpske...
Tamo nije bitno da li se radi o Dodiku, Radojičiću, Živkoviću, Kalabiću, meni... ili o Bosiću, Ivaniću, Mihajlici... Dakle, ogromna večina Bošnjaka je ujedinjena u tome i odmah frontalno kreću i kidišu na institucije i na ustavni i teritorijalni integritet Republike Srpske i poziciju srpskog naroda
A, to nije ništa drugo, već otvoreni napad na Dejtonski sporazum, odnosno atak na Ustav Bosne i Hercegovine. I narod bi rekao nikom ništa
Evo u poslednje vreme sve svoje političke aktivnosti najviše usmeravam na ekonomska pitanja i zalažem se za bolji život koji je u interesu za sve u BiH, ali ni to za bošnjački puk nije važno. Za njih je važno što sam Srbin i odmah se na moju adresu upućuju brojni uvredljivi medijski komentari i ne prestaju lična vređanja.
Da odmah kažem da sam protiv toga da Srbi trebaju tako da rade, odnosno protiv toga sam da Srbi svoje aktivnosti usmeravaju protiv bilo kojeg drugog naroda ili pojedinca u BiH. Ali mi smo zato nenadmašni i spremni smo da napadamo svoje najistaknutije političare i zato su Srbi sami sebi problem.
I umesto da svu svoju energiju usmerimo na očuvanje Republike Srpske i njenih institucija, bez obzira ko je trenutno na njihovom čelu, mi se, eto, po starom običaju, sami između sebe gložimo i svađamo do istrebljenja.
Karađorđa nisu ubili Turci, već Srbi i to je naš nesrećni istorijski usud, koji nas prati i pratiće i dalje
Ako bi, ne daj bože, izgubili još bilo koju instituciju i nadležnost Republike Srpske ili u krajnjoj liniji, ako bismo izgubili Republiku Srpsku, onda nam neće biti važno, niti će nas spasiti ni to hoće li na vlasti umesto Dodika biti Ivanić, odnosno Bosić, ili Mihajlica, niti svi mi zajedno
Tužno je slušati i čitati srpsko srpske obračune i zato smo u miru kroz celu svoju istoriju gubili sve.
Skoro da nisam pročitao izjavu nijednog srpskog politričara iz opozicije koji je zvanično osudio Rezoluciju Kongresa SDA u kojoj se traži stvaranje Republike BiH i njeno " vaskrsenje ", ali sam zato pročitao brojne komentare o osudi najpopularnijeg lidera i predsednika najjače stranke u BiH SNSD-a i predsednika Vlade Republike Srpske Milorada Dodika.
Ponavljam svima - ako Srbi ne naprave mnogo veće jedinstvo i ne shvate da su ugrožene institucije, pa i sama Republika Srpska, onda nam nijedan lider i nijedna stranka neće trebati Mnogi od nas toga nisu svesni
Upozoravam sve kritizere aktuelne vlasti u Republici Srpskoj da ovo nije vreme za srpsko srpske savađe, niti obračune Hoćemo li se ikada opametiti i hoćemo li shvatiti šta su nam prioriteti? Nažalost, nećemo
Sami sebi smo najveći neprijatelji Tužno i žalosno
Evo, lično ja - nisam ušao u politiku radi toga da budem neki bitan faktor u politici. Ja sam u politiku ušao iz dva razloga:
1. Štititi i čuvati ustavnu i teritorijalnu poziciju Republike Srpske u okviru Ustava BiH i
2. Štititi interes srspkog naroda, u celini, naravno, koliko mi to dozvoljava moja funkcija i kapaciteti koje imam?
Mene ne interesuje nijedan političar, niti bilo koja stranka koja nema ova dva cilja u prioritetu Ova dva politička cilja bi trebala biti srpska politička " Biblija ", bez obzira o kojem se srpskom političaru radi i na kojoj se on funkciji nalazi.
Znam i uveren sam da je Milorad Dodik na istovetnoj platformi i zato sam uz njega i zato mu dajem svaku moguću i maksimalnu podršku
A, rade li to i neki drugi? Nažalost ne Na kraju krajeva, niko nam neće trebati, ako se, ne daj bože, ostvare ciljevi svakog Bošnjaka. Potpuno sam svestan da u tim njihovim ciljevima nema razlika, bez obzira o kojem se političaru, stranci, verskom službeniku ili običnom čoveku radi Moram da priznam da ja sve njih odlično razumem i to nije ništa novo.
Ali ne razumem nas Srbe i to je najveći problem, no, ni ovo nije ništa novo, nažalost
___________________________________________________________
P. S. Mislim da je vreme da sad završim pisanje teksta. Vreme je za kapućino i tortu
