Kardašijanke pozirale u bikiniju, Kako se provodi Kim? i sve u sličnom maniru. Iako im mnogi osporavaju uspeh u medijskom svetu, mora se priznati da je ceo klan Karadašijan veoma finansijski profitirao od cunamija, zvanog rijaliti šou. Njih pored najpoznatije Kim čine još i Kris Džener, majka, zatim sestre Kloi i Kortni, brat Robert, polusestre Kendal i Kajli Džener te očuh Brus Džener. Osim šoua U Korak sa Kardašijanima za koji su inkasirale neverovatnih 40 miliona dolara, samo u poslednja dva meseca izbacile su pored modne, kozmetičku i liniju naočara. Inače, ugovor koji su Karadašijanke potpisale sa televizijom E osiguraće im još tri sezone emitovanja, a takođe ovo je do sada najskuplji ugovor ikada potpisan kada je u pitanju jedan rijaliti šou. Milionski auditorijum širom sveta opčinjen je životma Kloi, Kim i Kortni mada je ipak Kim uzela najveći deo kolača kada je u pitanju slava. Njen život odavno je prestao da ima privatni deo, a sve što joj se dešavalo od depilacije do venčanja i razvoda znala je da debelo unovči.
Ipak neke holivudske zvezde ne štede reči kada je u pitanju kritika sadržaja ovog porodičnog projekta. Tako je nedavno glumac Džeremi Rajner i sam dospeo u žižu tabloida osuvši niz uvreda na račun klana Kardašijan, a čuvene sestre ocenio je kao glupe i netalentovane jer nemaju baš nikakve kvalitete i ne umeju ništa da rade. On je dodao da su to smešni ljudi sa nula talenta koji svoj život provode u nastojanju da što više ljudi zapamti njihovo ime. Ti glupi, glupi ljudi kazao je glumac o Kardašijankama. On nije jedini koji je javno opleo po sestrama. Njegov kolega Denijel Krejg, poznat po ulozi Džejmsa Bonda prokomentarisao je uspeh sestara sledećim rečima:
- Pogledajte Kardašijanove. Vrede milione. U početku sam mislio da to i nije tako loše. Ali kada malo bolje pogledaš, pomisliš OK, sve što treba je da se ponašam kao je.... idiot na televiziji i onda će mi platiti milione. Ne, ja ne sudim, samo konstatujem ono što je očigledno - bez dlake na jeziku poručio je Krejg, a u sličnom stilu bio je i komentar Džona Hama koji je za britansko izdanje magazina El rekao da kult poznatih pravi milionere od idiota kao što su Kim Kardašijan i Paris Hilton.
Hamov kolega Vinsent Karthejser bio je nešto blaži kada je rekao da današnje društvo uživa da upali TV i vidi nekoga ko je možda odvratniji od njih i da kaže Pa dobro, ipak nisam tako grozna osoba. A na komentar čuvene Barbare Volters koja je u jednom TV intervjuu reka da One ne glume, one ne pevaju, one ne plešu, one nemaju, oprostite mi, nikakav talenat, jedna od sestara, Kloi samo je kratko odgovorila Ipak, mi i dalje zabavljamo ljude.
I pored svih ovih kritika zbog kojih se Kardašijanke očito ne uzbuđuju previše, one neumorno nastavljaju da prodaju svoju robu. Tako su pored brojnih rijaliti šou programa, butika za klince, parfema, lutaka sa njihovim likovima i modne kolekcije, popularne sestre početkom leta najavile novi poslovni podvig - kolekcija kozmetike pod imenom Khroma Beauty u saradnji s kozmetičkom kućom Boldface. Prvi proizvodi preduzimljvih sestara biće maskara, veštačke trepavice i puderi koje su popularne sestre nazvale Kardazzle Compacts i na tržištu će se pojaviti krajem ove godine. Potpunu liniju čini će rumenila, sjajevi ruževi, senke i bronzeri. S obzirom na to da su Kardašijanove uvek besprekorno našminkane te da su i same pohađale kurseve za šminkere, nema sumnje da će ova kolekcija biti pun pogodak. Pored šminke u orbitu će uskoro lansirati liniju naočara za vid i sunce sa svojim potpisom.
- Naočare za vid isto mogu biti veoma seksi. Moje sestre Kendal i Kajli imaju gomilu različitih naočara za vid koje vole da nose. Niko ne sme da se stidi jer nosi naočare za vid, to je štreberski šik napisala je Kim Kardašijan na svom Tviter profilu kada je objavila da će se zajedno sa sestrama upustiti u novi biznis.
Gostujući u šouu Pirsa Morgana na Si-En-En-u Kim i Kortni Kardašijan pokušavale su da objasne za šta su sve talenovane ne shvatajući baš uvek iz prve Pirsove asocijacije i šale. Pravdajući se pred auditorijumom zbog čega ih je pozvao u goste zatražio je od njih da budu brutalno iskrene te upitao koji je njihov istinski talenat. Na to mu je Kim odgovorila:
- Rekla bih da je marketing veština. I mislim da je i moda. Svaka od nas je bila stilistkinja u nekom momentu u životu i imamo, kao što znate, uspešnu trgovinu sa našom modnom linijom. Zato mislim da smo dovoljno pametne da shvatimo da je i naš TV šou, naš uspešni TV šou, samo platforma da nas ljudi upoznaju i kao ličnosti, da nas vide. Mi, mi smo opet, stalno u poslu i linije parfema, odeće i svega što radimo je ono što smo oduvek želele, a to je u suštini moda - objasnila je Kim Kardašijan.
Na Morganovo pitanje da li im smeta kada ljudi potežu pitanje njihovih talenata i da li ih to povređuje Kortni je izjavila ljudi koji gledaju naš šou vide da smo vredni radnici pa se ne osećam povređenom.
- Takvi zajedljivi komentari dolaze uglavnom od ljudi koji ne gledaju naš šou i ne znaju ništa o nama. Možda su nas videli u nekom magazinu ili naše fotke na nekom blogu i sličnom i pomislili su da smo razmažene klinke koje ništa ne rade, osim što trčkaraju po Holivudu sa žurke na žurku - rekla je Kim i dodala da je i zabavljanje ljudi veština. Na pitanje Morgana šta bi u dokumentu napisala kao zanimanje, odogovorila je: Pa to se menjea. Uglavnom uobičajene stvari. Na primer, učiteljica.
Društvene mreže, poput Tvitera takođe su odgovorne za uspeh Kardašijanki. Samo Kim na ovoj mreži ima više pratilaca nego predsednik Amerike Barak Obama, a reč je opet o milionskoj cifri, čak šest miliona fanova prati ovu starletu. A to je bio jedan od glavnih motiva zbog kojih ih je Pirs Morgan pozvao u svoj šou. Zamolio ih je da otkriju publici pogotovo mladim devojkama šta se sve krije iza tog glamura i skupe odeće. Na pitanje da li misle da su ostale normale i pored toga što ih je majka Kris Džener ugurala u svet šou biznisa još kao tinejdžerke, Kortni je kao iz topa odgovorila Apsolutno, a i Kim se složila sa njom dodavši:
- Mislim da one vide nas kako uživamo u svom tom sjaju, ali kada nas pogledaju vide da smo normalne. Sve imamo, kako naš tata Brus, voli da kaže, želju za kontorlom onoga što se dešava oko nas. Zbog toga za sve pravimo ugovore. Time nas je naučio da preuzmemo odgovornost za sve što radimo. Od kupovine kola do osiguranja. Ja sam svoj prvi ugovor potpisala kad sam kao 16 - godišnja devojka počela da radim u butiku. Eto, oduvek smo radile - rekla je Kim i dodala da su od 18 postale samostalne. Same su morale da se potrude ako su htele da žive u glamuru.
Obe sestre su rekle da mišljenje fanova veoma poštuju što su i nekoliko puta dokazale kada su pratioce Tvitera pitale za mišljenje. Tako su fanovi odlučili o boji bočice za parfem a takođe su i birali najbolje fotke u bikiniju. Pored toga što su dobile iskrene odgovore sestre pri tome nisu platile ni centa za reklamu i to parfema koji tek treba da se pojavi. Iako mnogi to neće priznati, one imaju smisla za biznis.
R. T. M.
(TV magazin)
Kim Kardašijan
Kimberli Noel Kardašijan rođena 21. oktobar 1980. u Los Anđelesu, američki je foto-model jermenskog porekla. On je drugo dete čuvenog advokata Roberta Kardašijana i Kris Džener, a slavu joj je donela uloga u rijalitiju " U korak sa Kardašijanima ". Završila je srednju školu, a tokom školovanja radila je u firmi svog oca. Imala je par filmskih uloga, ali interesovanje američke javnosti za nju je počelo kada se na internetu pojavio snimak seksa, u kome se pojavljuju ona i njen bivši dečko, reper Rej Džej. Trenutno je jedan od producenata novog rijalitija. Prema nekim procenama ona zarađuje godišnje oko 5.545 miliona dolara. Pored sopstvenog šoua Kim i Kloi osvajaju Njujork koji je krenuo 2010. novac zarađuje zajedno sa svojim sestrama sa kojima je dizajnirala liniju nakita, odeće - pod nazivom K-Daš, i kozmetike za Seforu.
Kim je dobila sopstvenu voštanu figuru u muzeju Madam Tiso u Njujorku 1. jula 2010. Od 2000. do 2004 godine bila je udata za producenta Dejmona Tomasa, a drugi put brak, sklopljen 20.8.2011. trajao je samo 72 dana sa košarkašem Krisom Hamfrizom. Bila je u vezi sa zvezdom američkog fudbala Redžijem Bušom, a po pisanju američkih tabloida 2010. bila je u vezi sa ragbistom Majlsom Ostinom. Trenutno je u vezi sa Kanje Vestom.
Kloi Kardašijan
Kloi Kardašijan Odom rođena u Los Anđeles, 27. jun 1984. je američki model i radio voditeljka. Najpoznatija je po rijaliti-šouu " U korak sa Kardašijanima ". Od septembra 2009. u braku je sa Lamarom Odomom, košarkašem Los Anđeles lejkersa. Vlasnica je dela Daš butika u Los Anđelesu i Majamiju. Deo je ekipe emisije Kortni i Kloi osvajaju Majami. Pojavila se i u kampanji organizacije Peta - Radije ću ići gola nego nositi krzno. Kloi je učestvovala u sedmoj sezoni rijalitija poznatog američkog biznismena Donalda Trampa Šegrt, gde je osvojila 40.000 dolara.
Sa sestrama Kortni i Kim zaštitno je lice američkog brenda za mršavljenje QuickTrim. Bila je u vezi sa košarkašem Rašadom Makentom. Kraj njihove veze prikazan je u jednoj od epizoda treće sezone rijalitija. Godine 2011. sa suprugom Lamarom Odomom pokreće rijaliti-šou Kloi i Lamar te javnosti predstavlja parfem Unbreakable.
Marta 2007. bila je uhapšena zbog vožnje pod uticajem alkohola, a 18. jula 2008. prekršila je uslovnu kaznu i bila je osuđena na 30 dana zatvora, ali je odslužila samo tri sata zbog prenatrpanosti zatvora.
Kortni Kardašijan
Najstarija sestra klana Kardašijan, Kortni rođena je 18. aprila 1979. takođe u Los Anđelesu. I ona je američka televizijska ličnost, rijaliti zvezda, preduzetnica. Pohađala je katoličku srednju školu i posle maturiranja preselila se u Dalas gde je počela studije na Metodističkom Univerzitetu koji je pohađala dve godine. Kasnije se preselila u Tuson, Arizona i nastavila studije na Univerzitetu Arizone gde je diplomirala umetnost i španski jezik.
I ona je suvlasnica nekoliko butika Daš i Smuč u Los Anđelesu i Majamiju. Američkoj javnosti se prvi put predstavila 2005. rijaliti emisijom Prljavo bogati, a kasnije 2007. emisijom U korak sa Kardašijanima i 2009. spin ofom - Kortni i Kloi osvajaju Majami. Pojavila se na naslovnim stranama magazina Maksim i 944.
Kortni ima sina sa dečkom Skotom Disikom, Mejsona Daša Disika koji je rođen 17. decembra 2009. a nedavno je postala i po drugi put majka.
