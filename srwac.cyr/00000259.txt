Intervju Bojana Pajtića za list " Danas " " U svih 45 opština se gradi, za više od 400 projekata je odobreno 15 milijardi dinara i to je najveći investicioni ciklus u poslednjih 50 godina "
- Izuzetno sam zadovoljan onim što smo učinili u pokrajini u protekle tri godine. Kada je počeo ovaj mandat pokrajinske vlade pre tri godine, ona je mogla samo u simboličnom smislu da utiče na mnoge oblasti društvenog života. Nismo mogli da intervenišemo strateški ni u oblasti infrastrukture, ni poboljšanja standarda građana Vojvodine.
" Nećemo se libiti da primenimo bilo koju političku, diplomatsku ili ekonomsku meru. Zaštitićemo svoje nacionalne interese na Kosovu i Metohiji i nacionalne interese uopšte, a jedan od važnih interesa je da zemlju ne uvedemo u izolaciju "
Destabilizacija Balkana u 2008. godini kao posledica jednostranog proglašenja nezavisnosti Kosova i Metohije koje nije u skladu sa međunarodnim pravom i koje bi posle toga priznale treće strane bila bi poraz međunarodnog angažmana na Balkanu u poslednjih 15 godina, kao i kolektivni poraz demokratije u celom regionu, ocenjuje ministar spoljnih poslova Srbije Vuk Jeremić,
Predsednik Srbije i lider Demokratske stranke Boris Tadić ponovio je u subotu na sednici Glavnog odbora DS, da će ući u u trku za šefa države i narednih pet godina voditi Srbiju ka EU. Pojedini izvori tvrde da će predsednik parlamenta Oliver Dulić izbore raspisati 11. decembra, do kada će biti usvojeni neophodni zakoni. Tokom sednice GO Demokratske stranke o izbornoj problematici razgovarali smo s članom ovog stranačkog tela, narodnim poslanikom Srđanom Milivojevićem.
Potpredsednik Vlade Srbije Božidar Đelić potpisao je ugovor o korišćenju pretpristupnih fondova EU u vrednosti od milijardu evra. Za " Blic " kaže da ovaj ugovor predstavlja potvrdu da je evropska budućnost Srbije realnost.
- Toliko novca ne dobijamo zato što nas vole već zato što im je u interesu da Srbiji ide bolje i da bude stabilna. Znam da postoji paranoja šta moramo da uradimo zauzvrat, ali nije reč o uslovljavanju.
Odbornici u lokalnim parlamentima biraće se i dalje po proporcionalnom sistemu, a izborni cenzus biće podignut sa tri na pet odsto.
Potpredsednik Vlade Srbije Božidar Đelić izrazio je danas očekivanje da će izbori za predsednika Srbije biti održani u januaru sledeće godine i da će biti nastavljani napori za kompromisnim rešenjem o statusu Kosova.
" Pošto, po svemu sudeći neće biti jednostranih akata, imaćemo sve uslove da, shodno Ustavnom zakonu, predsednik parlamenta Oliver Dulić raspiše predsedničke izbore i očekujem da prvi krug bude održan u januaru ", rekao je Đelić u intervjuu agenciji Beta.
Predsednik vojvođanskog Izvršnog veća Bojan Pajtić izjavio je da bi bilo " najlogičnije i najekonomičnije " da pokrajinski izbori budu istovremeno s predsedničkim, pošto se i jedni i drugi održavaju u dva kruga.
U intervjuu za " Dnevnik " Pajtić, koji je i potpredsednik Demokratske stranke, ocenio je da 13. januar " ne bi bio loš datum " za održavanje tih izbora.
" Naime, u prve dve nedelje januara raspisivanje izbora ne bi bilo primereno zbog novogodišnjih i božićnih praznika, ali svakako bi trebalo da budu održani od 13. januara do kraja tog meseca.
Šef srpske diplomatije Vuk Jeremić izjavio je da ne očekuje da bi u austrijskom mestu Baden, na pregovorima delegacija Beograda i Prištine, mogao biti postignut krajnji kompromis o budućem statusu Kosova, ali je ocenio da je važno da, posle ta tri dana, srpska i albanska strana budu bliže kompromisu, nego sada.
" Nismo blizu kompromisnog rešenja i ne postoji veliko očekivanje da bi krajnji kompromis mogao biti postignut u ta tri dana ", rekao je Jeremić.
Predsednik Srbije Boris Tadić rekao je u intervjuu FoNetu da predlog Beograda za status Kosova i Metohije podrazumeva da model suštinske autonomije bude oročen na 20 godina, uz mogućnost da se, po isteku tog perioda, ako neka od strana nije zadovoljna, ponovo sedne za pregovarački sto i sa međunarodnim posrednicima traži neko buduće rešenje.
" Po isteku roka od 20 godina, ako strane koje su ugovorile takvo rešenje nisu zadovoljne, seli bismo opet za pregovarački sto, uz međunarodne posrednike, i tražili neko buduće rešenje ", objasnio je Tadić i podsetio da je ova ideja od početka pregovora bila deo strategije Beograda.
Aktivnost vaših prijatelja
