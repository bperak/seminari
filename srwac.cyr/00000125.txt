Aleksandar Vučić - 18.11.2011. 
18.11.2011 
Ono što je posebno karakteristično za zemlju koja je ušla u poslednjih 6 meseci pred redovne izbore, neverovatno je da predsednik jedne od vladajućih partija optužuje ministra u Vladi u kojoj i on ima ministra da hoće da ga ubije i da ta Vlada i dalje postoji i da oni imaju morala da takve stvari izgovaraju i da imaju morala da se građanima Srbije predstavljaju kao Vlada. Pa valjda je elementarna stvar da kad tako nešto mislite o onome sa kim sedite u Vladi da tu Vladu napustite i da kažete - evo idemo na izbore da damo mandat građanima, neka oni izaberu Vladu koju hoće, mi sa ovima ne možemo, jer smo nepomirljivi protivnici itd. A kojim trikom se vlast služi, a taj glupi i prljavi trik više nigde ne prolazi, a to je mi smo kao mnogo različiti iako ćemo da se za ubistva optužujemo, nema veze, ali ćemo da nastavimo da vladamo i pljačkamo Srbiju zajedno. Važne su nam fotelje i njih ćemo da sačuvamo i da zadržimo, ali ćemo narodu da pokažemo da smo različiti i drugačiji ne bi li dobili koji glas više. Prosto je to besmisleno, štetno je za državu. Možda oni negde tako nešto i uspeju, ja to ne znam, ali je to toliko štetno i toliko loše za državu da je to jasno svakom običnom čoveku i svakom građaninu Srbije. 
Vlada je uspela da nas dovede po naučno - tehnološkim inovacijama na 120 od 140, znači na dnu smo lestvice po tehnološkim-inovacijama Iza nas je samo Gvineja Bisao, odnosno ispred nas po odlivu mozgova i to dovoljno govori kakve su perspektive Srbije i kakve su šanse za razvoj i napredak Srbije u narednom periodu. Ako ne zbog moralnih razloga onda zbog objektivnih razloga Vlada Srbije bi morala da podnese ostavku. Mi molimo predstavnike režima da nam ne zadužuju zemlju i gradove dalje, da ne donose onakve izmene Zakona o javnom dugu kakve su planirali, da nam se još i opštine zaduže u neograničenom obimu pa da ne znamo šta ćemo da radimo sutradan i da zemlju nikako ne možemo da povratimo na pravi put. 
Dakle, mi smo govorili, jer smo imali takva saznanja da sada 530 miliona evra duguje grad Beograda, a ja sam sad doneo pred vas zvaničan materijal Skupštine grada Beograda. Dame i gospodo, možete da pogledate staviću vam na uvid, bio sam zaprepašćen činjenicom da naš dug, odnosno ukupne obaveze sa novim kreditom iznose preko 800 miliona evra, to je ono što je prošlo kroz budžet Skupštine grada, a ovde nema novih tramvaja i svega drugog preko kredita, odnosno preko dobavljača javnih preduzeća. Ko zna koliko je još javnih preduzeća zaduženo, a ko će to da vraća Ovo je već više od celogodišnjeg budžeta Od čega ćemo to da vraćamo, a šta smo to napravili i od čega ćemo višak vrednosti da ostvarujemo u narednom periodu, osim što je neko trebalo da se slika? Hoćemo li i ubuduće da imamo projekte od milijardu koje ćemo da sklapamo ugovore bez tendera i bez javnog poziva? Pa jel vi razumete šta se u ovoj zemlji radi? Pa neko bi išao u zatvor što je sklopio ugovor za milion dinara, od 10 hiljada evra, a da nije išao po Zakonu o javnim nabavkama ili od 5 miliona dinara, a da nije išao na tender. Ovde ide se na milijardu evra bez tendera i bez javnog poziva, bez ičega. To samo u ovoj zemlji ima i nigde više. Nađe se zakonska začkoljica da se to provuče kao međudržavni sporazum i onda po zakonu formalno ne morate da imate tender i javni poziv, a šta nekog briga što smo mogli da imamo i povoljnije ugovore. Šta ih to briga. Važno je da će se oni u sve ugraditi. 
Još nismo dobili odgovor na pitanje, a izgleda da nikad nećemo dobiti odgovor na pitanje koliko košta most kod Beške. Gospodin Čanak mi je obećao u jednoj televizijskoj emisiji da će da mi javi koliko košta taj most. Nije mi javio, da vas obavestim, ali evo molim bilo koga ako može da mi javi koliko košta most kod Beške i koliko će da košta most sa pristupnim saobraćajnicama preko Ade, pa bih voleo ako možete vi ovde prisutni da mi kažete koliko je to, ako ne, to neko iz političkog establišmenta da nam kaže, jer mislim mi kao građani obični, ne kao politički predstavnici možda neki kažu najveće stranke u ovom trenutku pa čak i njihovi analitičari itd, dakle, ali bi bilo dobro kao građanima da nam odgovore samo koliko to košta. Ne pitamo ništa strašno nego koliko to košta nas građane pošto niste to izvukli gospodo vlastodršci iz svojih džepova pa platili, nego ste to plaćali iz naših džepova. Samo nam recite koliko to košta i ništa drugo, e samo to tražimo, ništa više. Ništa ne kritikujemo, samo kažite koliko to košta. Ako vi znate odgovor, vi nam recite, ali ja odgovor još nisam čuo. Izvolite ako imate neko pitanje? Jel ima nešto oko deklaracije, Nešo? Novinar: Nema, čekam. Aleksandar Vučić: Nema, vidim i ja. Ako su vam potrebni ovi papiri sa sednice Skupštine grada pošto to niko nije objavio, ja sam spreman ovde da vam ostavim ili ako hoćete može služba da vam kopira taj deo, ako hoćete da nosite sa sobom. Uzećemo samo ovu poslednju stranu da vam kopiramo, tu ćete videti jedno interesantno pismo Ministarstva finansija i Uprave za javni dug pa ćete videti kako se tražilo probijanje mogućnosti zaduženja za grad Beograd protivzakonito. Dakle, tada su ljudi govorili da to prelazi okvire zakona i to još u maju mesecu, tačnije 10. maja, ali to niko nije hteo da sluša niti koga to interesuje pošto su njima važni izbori, a izbori su im važni samo da bi se sačuvale fotelje i da bi se nastavila pljačka. Ima i treći razlog kojije ključni, a to je što nismo baš sigurni šta će sve da ispliva na površinu, ko će sve da odgovara za ove pljačke i lopovluke koje su obavili. E to je najveći problem i ta vrsta straha je ono što ih tako dramatično homogenizuje i (govorim o političkim čelnicima) što ih homogenizuje i čini jedinstvenim u otporu prema bilo kavim promenama u Srbiji i Beogradu. Hvala vam najlepše 
