Najzanimljiviji deo su nam ipak predstavljali orlovi krstaši koji su zakonom zaštićeni i čije se hranilište nalazi na ovom prostoru. Poslušali smo molbu dr Jovanovića da u najzaštićenijem delu, na samom bivšem kopu, budemo tihi. Ubrzo smo videli i zbog čega. Ispred nas su se iznenada pojavili orlovi. Kako ih nismo ometali ni naglim pokretima, ni bukom, mogli smo ih videti u celoj svojoj veličini, kako veličanstveno kruže nebom u potrazi za hranom. 
Prvi deo večeri nam je protekao u zanimljivom predavanju dr Vuka Garače o kalendarima, o povezanosti Zemljinog kretanja i pojava u prirodi sa epskim sa narodnim pesmama. 
U drugom delu smo se opustili družeći se i igrajući se asocijacija. 
Drugog dana smo obilazili znamenitosti Novog Sada. Imali smo sreću da nam ovaj prelepi grad i njegove lepote i tajne otkrije veoma srdačna i ljubazna studentkinja treće godine turizmologije, Dunja. Dunja je bila veoma profesionalna u smislu tačnosti informacija i načina na koji je predstavila ovaj grad, kao da se radi o iskusnom turističkom vodiču. Sa druge strane, prema nama je imala potpuno drugarski odnos i maksimalno se trudila da nam kao gostima ugodi i da se osećamo prijatno. U tome je uspela i puno joj hvala na tome. Takođe bi se zahvalili i studentu geografije Ivanu Rvoviću, koji je sve ovo organizovao za nas. A, mi ćemo se naravno odužiti i pozvati ih da budu gosti u našem gradu. 
Fruška gora je ostrvska planina u Vojvodini. Ostatak je starog Panonskog kopna. Visoka je samo 539 metara (vrh Crveni čot). Duga je 80, a široka 15 kilometara. Nalazi se u Sremu, između Save i Dunava. 
Omiljeno je izletište Vojvođana. Za nacionalni park je proglašena 1960. godine, u cilju obezbeđenja trajne zaštite i unapređenja njenih prirodnih lepota. Floru Fruške gore čini oko 1500 biljnih vrsta, od kojih preko 40 ima status prirodnih retkosti Srbije. Šume zauzimaju 90 % parka, a dominira lipa, hrast i bukva. U bogatoj fauni ističu se zaštićene vrste insekata, 14 vodozemaca i gmizavaca i 211 vrsta ptica. Posebno je zanimljiv orao krstaš, najugroženija vrsta sa Svetske crvene liste. 
Izdvajamo i 16 pravoslavnih manastira, sagrađenih u periodu od 15. Do 18. Veka. Zato Fruška gora, kao i naša Ovčarsko-kablarska klisura, ima epitet srpske Svete Gore. 
Novi Sad je jedan od naših najlepših gradova i kao takav ima epitet ' ' srpska Atina ' '. Glavni je grad autonomne pokrajine Vojvodina. Od Beograda je udaljen 80 kilometzara, a od Čačka 225 kilometara. Sa svojih 15 naselja koji mu pripadaju ima 303 000 stanovnika, dok sam grad ima oko 230 000 stanovnika. 
Novi Sad je mlad grad, nastao tek 1694. godine, kao mostobran koji je izgradila austrijska vojska zbog bojazni napada od Turaka. I prvi stanovnici tog ' ' vojnog utvrđenja ' ' su bili 12 austrijskih vojnika. Kasniji doseljenici su uglavnom bili Srbi, koji ovde podižu svoje kuće i imanja, a kasnije trgovine, zanatske radionice. Varošica se širi, a Austrijanci je zovu Racko selo (po Srbima, odnosno Rašanima, kako su nas zvali). Godine 1748. Marija Terezija ga proglašava slobodnim gradom i on menja ime u Novi Sad (novi zasadi, a na latinskom Neoplanta). Ubrzo postaje centar srpske kulture. 
Od znamenitosti vredi videti: Petrovaradinsku tvrđavu (jedna je od najvećih tvrđava u Evropi, sa 16 000 km ²), u centru grada su spomenici Jovanu Jovanoviću zmaju i Svetozaru, Miletiću, crkva Imena Marijinog (popularna katedrala), Gradska kuća, hotel Vojvodina, Saborna crkva. Nešto dalje je Matica srpska, Sinagoga, Dunavski park... 
