Skup 
Miodrag Ranković (Golubac, 1925 -), diplomirao filozofiju na Filozofskom fakultetu u Beogradu (1955), gde je postao asistent (1962), odbranio doktorat (1968) i radio do penzionisanja (docent 1969, vanredni profesor 1978, redovni profesor 1984, penzionisan 1990). Vodio četiri teorijsko-istraživačka projekta iz kojih je proizašlo više značajnih knjiga. Pisao o svetskim sociolozima, kao i radove o savremenom društvu (društveni razvoj, globalizam i antiglobalizam, novi svetski hegemonizam, terorizam). Učestvovao u sastavljanju nastavnih programa i u pisanju udžbenika za sociologiju. Bio je glavni urednik Sociologije (1982 - 1983), predsednik Srpskog sociološkog društva (1973 - 1975). Odlikovan Ordenom rada sa crvenom zvezdom. Dela: Gurvičevo shvatanje strukture i tipologije globalnih društava (1970), Teorije i problemi društvenog razvoja (1981, zajedno s Mihailom Popovićem), Promene i razvitak društvenih organizacija (1983), Definicije i granice društvenog razvitka (1989, zajedno s Vesnom Pešić i Marijom Babović), Sociologija i futurologija: obnova ideje o " globalnoj sociologiji " (1995), Sociologija i futurologija. Knj. 2, " Pozitivizacija budućnosti " i nove utopije. Obnova profetizma i nove mistifikacije (1998), Globalizacija i novi imperijalizam (2009), Novi imperijalizam: aktuelna suočavanja (2011). 
