Zanimljivosti
I opet ćemo ponoviti karling je jedinstvena igra. Kamen kojim se igra svakako nije ni nalik lopti, a čak 10 puta je veći od paka za hokej. I svakako se nadate da ga nikada nećete ispustiti u toku igre, na primer na nogu... Ups. Kamen koji se danas koristi u igri nije ni nalik onom kamenu sa kojim je igra počinjala, a koji je bio običan komad stene sa utisnutim otvorima za prste. Kako se pravi kamen? Kažu da je pravljenje kamena kao vajanje statue. Počnete sa ogromnom stenom sa koje odvajate sve što ne liči na kamen za karling, tvrdi jedna od starih šala. Ali skoro sve vezano za ovaj sport je staro, kao i kamen. Pojedini klubovi koriste kamen star i više od 50 godina. A u zavisnosti od korišćenja, kamen može potrajati najmanje 60 godina, mada je njegov prosečan život oko 30. Kada je kasnih 20 - tih godina prošlog veka započela standardizacija, većina klubova je naručivala set od po 16 komada i sve narudžbenice su se radile u Škotskoj. U ovoj zemlji je do 1950. svo kamenje je nastajalo na vulkanskom ostrvu Aisa Craig, ali nakon zabrane minitiranja ovog zemljišta, jer je postalo ostrvo zaštićenih vrsta ptica, tražene su nove sirovine. Proces njihove proizvodnje počinje od granitnog bloka iz koga se seče finalni proizvod, a proizvode ih Kanadske i Škotske fabrike.
Zanimljiva istorija kamena za karling...
Tokom duge istorije igrači su koristili različite veličine kamena u toku igre. Najstariji kamen, poznat i kao kuting kamen bio je težak od 2.5 do 11 kg. To je bilo najobičnije kamenje sa gornjim delom obrađenim za lakše držanje. Zatim se koristo tzv. kamen iz kanala, po mestu nalaska istog, koji je u početku imao rupe za prste (kao u kuglama za kuglanje), a zatim je dobio ručku i postao nalik današnjem kamenu. Zanimljivo je da su svi bili različite veličine, a zabeleženo je da je najveći kamen koji se našao u igri imao preko 53 kg Među ovim kamenjem nije bilo čudno naći i ono nepravilnog oblika, pa čak i trouglasto, koje se otežano kretalo po ledu. Krajem devedesetih godina 19. veka, Andrew Kay i kompanija iz Škotske počeli su masovnu proizvodnju standardizovanog kamenja za igru. A 20 - tih godina prošlog veka većina klubova već koristi kamenje iste veličine. Ali, nemojte misliti da je veličina kamena identična Ne. Zbog načina prozvodnje, ali i materijala, ne postoji idealna jednakost dva kamena naizgled iste veličine i od istog materijala. Uvek su prisutna izvesna odstupanja. Zbog toga postoje i oni koji su brži i oni koji to nisu. Bob Weeks, dugogodišnji igrač, a kasnije sportski novinar i publicista, iskoristio je već poznatu osobinu sporijih kamenja u korist svoje ekipe, a u toku jedne od važnijih utakmica. Početkom igre je primetio da skip baca jedan od sporijih kamenja, pa se sa svojim timom potrudio da nakon svakog kraja, kada se čisti kamenje, gurne spori kamen negde u kraj, kako bi ponovo skip (kapiten) suprotne ekipe bacao baš njega. Jer skip uvek baca poslednji. Vremenom je suprotna ekipa shvatila, ali već je bilo kasno...
