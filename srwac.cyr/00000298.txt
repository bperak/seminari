Čavezu treći predsednički mandat za socijalizam 21. veka
POBEDIO PROAMERIČKOG OPOZICIONOG KANDIDATA
ENRIKEA KAPRILESA SA 54,42:44,97
Venecuela će nastaviti svoj marš demokratskim putem ka socijalizmu 21. veka. Revolucija je trijumfovala Obvezujem se da ću biti bolji predsednik nego proteklih godina, uzviknuo je Ugo Čavez sa balkona predsedničke palate Miraflores u Karakasu, nakon čega je otpočelo veliko slavlje u glavnom gradu i širom zemlje Venecuele
NI Amerikanci ni dvaput operisani rak ne mogu ništa Ugu Čavezu
On je po treći put zaredom izabran za šefa države, potukaviši venecuelansku verziju DOS u liku Enrike Kaprilesa sa 54,42:44,97 odsto osvojenih glasova. Na izborima na kojima je izlaznost bila čak 81 odsto.
Kapriles je - što samo potvrđuje da je glasanje bilo regularno - već priznao izborni poraz.
Živela Venecuela Živela otadžbina Ovo je bila savršena borba i savršena pobeda, ocenio je Čavez. Odmah potom se obratio onima koji su glasali za Kaprilesa, naglasivši: Želim da uključim sve. Obvezujem se da ću biti bolji predsednik nego proteklih godina.
U Kaprilesovom izbornom štabu bilo je i suza. On je glasačima opozicije poručio da ne treba da se ne osećaju poraženo.
Želim da čestitam protivkandidatu, predsedniku Republike. Ali, posadili smo mnogo dobrog semena širom Venecuele i znam da će izrasti mnoga stabla, rekao je Kapriles, izrazivši nadu da će Čavez uvažiti činjenicu da je gotovo pola stanovništva glasalo protiv njegove politike. Zemlja je podeljena i da bi bio dobar predsednik, Čavez mora raditi za sve Venecuelance, na problemima Venecuele.
Čavez je osvojio preko 7,4 miliona glasova, što je 1,2 miliona višse od Kaprilesa, saopštila je predsednica izborne komisije.
Troje vođa sa latinoameričke levice - argentinska predsednica Kristina Kirhner i predsednici Ekvadora i Bolivije Rafael Korea i Evo Morales - čestitali su odmah Ugu Čavezu reizbor za predsednika Venecuele.
Danas, Ugo, želim da ti kažem da si radio, sejao, zalivao i danas si požnjeo, napisala je Kirhner na svom Tviter nalogu.
U Kitu, socijalistički predsednik Ekvadora Korea takođe je čestitao svom venecuelanskom kolegi s kojim je blizak.
Drugi bliski saradnik Čaveza, bolivijski predsednik Evo Morales pozdravio je trijumf demokratije u Venecueli i istakao da je Čavezova pobeda takođe pobeda svih naroda Latinske Amerike, u poruci koji je objavila bolivijska zvanična agencija.
Visoka prestavnica EU za spoljnu politiku i bezbednost Ketrin Ešton pozvala je Čaveza da iskoristi novi šestogodišnji mandat da pruži ruku svim sektorima društva i da promoviše osnovne slobode.
