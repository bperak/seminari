Odbor direktora NIS-a je na XIX pisanoj sednici koja je održana u ponedeljak, 22. jula, imenovao doktora ekonomskih nauka, Aleksandra Bobkova, na upražnjeno mesto u sastavu Odbora direktora NIS-a, nakon što je Vladislav Barišnjikov podneo ostavku na tu dužnost. 
Dr Aleksandar Bobkov obavlja funkciju savetnika generalnog direktora OAD Gasprom njeft i funkciju izvršnog direktora Društveno-poslovnog centra ZAD Ohta. Do sada je radio na rukovodećim pozicijama u oblasti građevine, proizvodnje, nekretnina i trgovine. 
Odbor direktora NIS-a imenovao Aleksandra Bobkova za novog člana 23.07.2013 
Danas je šest mladih matematičara zajedno sa svojim profesorom otišlo na Međunarodnu matematičku olimpijadu koja se održava u Santa Marti, u Kolumbiji. Naš tim čine: Maksim Stokić, Žarko Ranđelović, Ivan Damjanović, Lazar Radičević, Bogdana Jelić i Simon Stojković iz Matematičke gimnazije iz Beograda i gimnazije Svetozar Marković iz Niša. Ekipa je formirana na osnovu Srpske matematičke olimpijade koja je prvi put održana u sedištu NIS-a u Novom Sadu. Takmičenje traje dva dana, ali će naši takmičari ostati u Kolumbiji do kraja meseca kako bi upoznali tu zemlju i njenu kulturu. Na Olimpijadi učestvuje 100 zemalja i više od 550 takmičara. 
Snežana Lakićević, menadžer za saradnju sa univerzitetima rekla je da je NIS odlučio da investira u decu koja imaju ambicije da uspeju u životu i da im pomogne da prve korake u tom pravcu realizuju na najbolji mogući način. 
Početkom aprila, NIS je u okviru projekta,, Energija znanja, a u saradnji s Društvom matematičara Srbije i Akademijom umetnosti, prvi put organizovala Srpsku matematičku olimpijadu, u nameri da doprinese razvoju prirodnih nauka. Na olimpijadi je učestvovalo 32 najbolje plasiranih učenika na republičkim takmičenjima, kao i sedam takmičara iz Rusije koji nisu bili u konkurenciji za kvalifikaciju i plasman na Međunarodnu matematičku olimpijadu. 
NIS je početkom godine potpisao memorandum o saradnji sa Društvom matematičara Srbije koji je podrazumevao podršku u organizaciji i realizaciji takmičenja iz matematike na svim nivoima, a posebno u pripremi i organizaciji Srpske matematičke olimpijade. U maju ove godine, potpisan je i aneks Memoranduma o saradnji. Cilj ovog dokumenta je NIS-ova podrška ekipi koja je predstavljala Srbiju na Drugoj ženskoj evropskoj matematičkoj olimpijadi (EGMO) u Luksemburgu, kao i podrška organizaciji Međunarodne matematičke olimpijade koja će se održati od 19. jula do 31. jula 2013. u Kolumbiji. 
Mediji prenose da je kćerka firma NIS-a, NAFTAGAS Naftni servisi, dobila je sertifikat za rad u Evropskoj uniji, kao i nacionalne sertifikate za rad u Rumuniji i Mađarskoj. (more) 
NIS dobio sertifikate za rad u EU 17.07.2013 
Prioritet u radu NIS-ovih servisa je obezbeđenje što višeg kvaliteta pruženih usluga, povećanje tehničko tehnološke efikasnosti i rast uposlenosti u NIS-u i drugim zavisnim preduzećima u okviru kompanije. Cilj NIS-a je da poveća prisustvo svojih servisa u okruženju i na međunarodnom tržištu tako da servisni kapaciteti budu podrška projektima istraživanja i proizvodnje NIS-a u inostranstvu. 
Servisni kapaciteti NIS-a poseduje svu potrebnu opremu, postrojenja i transportna sredstva koji su neophodni za pružanje usluga trećim licima u oblasti istraživanja i proizvodnje nafte i gasa poput geofizičkih ispitivanja, izrade, remonta i opremanja naftnih, gasnih i hidrotermalnih bušotina, sprovođenja specijalnih operacija i merenja na bušotinama na naftu, gas i vodu, kao i održavanje i remont objekata i opreme, izgradnju cevovoda, instalaciju tehnoloških sistema za naftu i gas, pripremne građevinske radove za bušenje i remont bušotina. 
U Rumuniji su sertifikovana dva remontna postrojenja i bušotinski servisi. Trenutno je u toj zemlji u toku procedura za otvaranje predstavništva NAFTAGAS Naftni servisi d. o. o i u najskorije vreme je moguće angažovanje servisa kompanije. Prethodno je završena sertifikacija bušaćeg postrojenja National-3 i postrojenja bušotinskih servisa za rad u Mađarskoj. 
Osim u Evropskoj uniji, NIS-ovi servisi su uposleni i u Bosni i Hercegovini, odnosno u Republici Srpskoj na bušenju prve istražne bušotine za potrebe Jadran Naftagasa, zajedničkog preduzeća NIS-a i ruske kompanije,, Njeftegazinkor. 
Takođe, naftno-servisni blok NIS-a prisutan je i u Turkmenistanu, gde, sa manjim prekidima, posluje od 1997. U vreme najintenzivnijih radova, kada su se istovremeno obavljale aktivnosti na osnovu šest potpisanih ugovora, u Turkmenistanu je bilo stalno angažovano više od 200 radnika iz Srbije i gotovo dva puta više lokalnih radnika. NIS-ovi partneri u proteklom periodu u Turkmenistanu su bili: Burren (ENI), Dragon Oil, konzorcijum Hazar (Mitro), Calik Enerji i i Turkmenneft. Pored toga, naftno-servisne aktivnosti se obavljaju i u Turkmenistanu po ugovoru potpisanom sa kompanijom Dragon Oil za bušenje na naftnoj platformi. Sporazumom dveju kompanija, ugovor je produžen do juna 2014, sa mogućnošću daljeg produženja radova na period od još godinu dana. 
NIS dobio sertifikate za rad svojih servisa u Evropskoj uniji 16.07.2013 
Povodom početka programa letnje studentske prakse, u NIS-u je u ponedeljak, 15. jula organizovan prijem dobrodošlice. U velikoj pozorišnoj sali Poslovnog centra NIS-a u Novom Sadu, studente su pozdravile Nataša Stamenković, HR direktor NIS-a i Snežana Lakićević, menadžer saradnje sa univerzitetima. Ovo je bila prilika da se studenti upoznaju sa programom prakse, kao i poslovanjem kompanije. 
Svoja prva profesionalna iskustva u NIS-u steći će 80 studenata sa 13 različitih fakulteta. 
Svi polaznici će po završetku programa dobiti sertifikat o obavljenoj praksi. 
Počela letnja studentska praksa u NIS-u 16.07.2013 
Milan Krstajić, učenik Matematičke gimnazije iz Beograda je osvojio srebrnu medalju, dok su još četiri učenika osvojila bronzane medalje na 44. Međunarodnoj olimpijadi iz fizike u Kopenhagenu koju je podržao NIS. 
Ivan Tanasijević, Uroš Ristivojević, Luka Bojović i Ilija Burić koji takođe pohađaju Matematičku gimnaziju u Beogradu vratili su se ovog prestižnog takmičenja ovenčani bronzom zajedno sa Milanom Krstajićem i vođama srpske ekipe: dr Aleksandrom Krmpotom i dr Nenadom Vukmirovićem iz Instituta za fiziku. 
Njih su sinoć na beogradskom aerodromu sačekali predstavnici NIS-a. Snežana Lakićević, menadžer za saradnju sa univerzitetima u NIS-u i Milan Krstajić 
Srpski učenici su postigli izuzetan uspeh imajući u vidu da se od dosadašnjih 35 učešća domaće ekipe na Olimpijadi, tek peti put desilo da svi naši učesnici osvoje medalje. Učesnici Olimpijade su izabrani na osnovu rezultata ovogodišnjeg ciklusa takmičenja iz fizike učenika srednjih škola u organizaciji Društva fizičara Srbije i Ministarstva prosvete, nauke i tehnološkog razvoja koji se završio Srpskom fizičkom olimpijadom, održanom 18 i 19. maja u prostorijama NIS-a, koji je bio domaćin i pokrovitelj takmičenja. 
Podrška ovom takmičenju je samo jedan deo projekta NIS-a pod nazivom Energija znanja, koji obuhvata različite vidove saradnje sa univerzitetima i drugim naučnim institucijama. Kroz projekat Energija znanja kompanija želi da podrži najbolje i najtalentovanije mlade ljude kako bi ih ubuduće zapošljavala ne samo u Srbiji i regionu nego i širom Evrope. 
Takođe, predstavnici NIS-a su prekjuče ispratili mlade hemičare na Međunarodnu hemijsku olimpijadu koja se održava u Moskvi od 15 do 24. jula. 
Medalje za srpske fizičare u Kopenhagenu 16.07.2013 
NIS podržao akciju Egzit Dobro drvo 15.07.2013 
Dnevne novine Večernje Novosti 
Predstavnici Tehničkog fakulteta Mihajlo Pupin u Zrenjaninu i kompanije NIS potpisali su danas Memorandum o poslovno-tehničkoj saradnji, koja podrazumeva opremanje laboratorije i novi studijski program na fakultetu. (more) 
Kompanija NIS predstavila je Izveštaj o održivom razvoju za 2012 god. NIS je u prošloj godini ostvario osam odsto BDP Srbije, a ukupne investicije NIS bile su 50,8 milijardi dinara, izjavila je direktor Funkcije interne revizije NIS Aleksandra Samardžić i najavila da će u naredne tri godine NIS investirati po 500 miliona evra. (more) 
Kompanija NIS predstavila je Izveštaj o održivom razvoju za 2012. godinu koji ispunjava najviše međunarodne standarde (Global Reporting Initiative). Izveštaj, koji je verifikovala nezavisna revizorska kuća KPMG, dobio je ocenu B. U odnosu na prošlu godinu broj indikatora o kojima je izveštavano povećan je duplo, što na najbolji način ilustruje napredak u poslovanju kompanije. Izveštaj o održivom razvoju NIS-a predstavila je Aleksandra Samardžić, direktor Funkcije za internu reviziju NIS-a 
Izveštaj o održivom razvoju kompanije za 2012. godinu, dodatno je obuhvatio teme kao što su borba protiv korpupcije i upravljanje industrijskim otpadom, što je doprinelo povećanju transparentnosti u izveštavanju. Istog dana, NIS je tradicionalno održao forum za sve zainteresovane javnosti, u okviru kojeg je paralelno organizovano pet okruglih stolova, na kojima su sprovedene javne diskusije povodom najaktuelnijih tema vezanih za razvoj kompanije: NIS na berzi pouzdan partner investitorima i akcionarima Upravljanje novim tehnologijama Uvođenje inovacija u svim sferama poslovanja Upravljanje kadrovskom politikom NIS-a zaposleni kao najvažniji resurs NIS lider u ekologiji, bezbednosti i zaštiti zdravlja zaposlenih Žene u muškoj biznisu U dijalogu na svih pet okruglih stolova aktivno su uzeli učešće predstavnici ministarstava, nadležnih institucija, naftnih udruženja, Univerziteta u Beogradu i Novom Sadu, kao i predstavnici medija. Kompletan izveštaj može se preuzeti sa sajta kompanije: www.nis.rs Za više informacija o standardima u korporativnom izveštavanju posetite: www.globalreporting.org. 
