Lokalna samouprava u Merošini formirala je pri opštinskoj upravi besplatnu pravnu pomoć. Pravna pomoć predviđena je za sve stanovnike merošinske opštine.
- Ovaj vid pomoći počeo je da funkcioniše početkom godine i već je obrađeno sedamdesetak predmeta kaže diplomirani pravnik Mile Aritonović. - Besplatna pravna pomoć ima za cilj da zaštiti prava građana i pomogne ostvarivanju prava u različitim oblastima. Najviše obrađenih zahteva ima iz oblasti socijalne zaštite, radnih odnosa, imovinsko - pravnih odnosa, prenosa nepokretnosti. Pomoć je pružena i iz oblasti prekršajnog prava, kao i krivičnog prava, a desetak građana dobilo je pravne konsultacije vezane za ostvarivanje prava na otpis kamate i mirovanje glavnog duga po osnovu lokalnih javnih prihoda. Na ovaj način želimo da na jednostavan i efikasan način pružimo pravnu pomoć svim građanima koji nemaju sredstava za angažovanje advokata, kako bi ostvarili svoja prava na osnovu odgovarajućih zakona ističe Aritonović.
Sva lica, kojima je potrebna pravna pomoć, mogu svakog utorka doći lično u kancelariju opštine, soba br. 19, od 14 do 17 sati i tamo potražiti pomoć. Pravna pomoć ili konsultacije mogu se zatražiti i pozivom brojeva telefona 018 / 4892 034 i 4892 035, lokal 17 svakog radnog dana. Takođe, svakog utorka građani mogu da dođu, da im se besplatno napiše pravni podnesak, žalba ili tužba iz oblasti parničnog postupka, oblasti radnih odnosa ili ostvarivanja prava naknade. Pravnu pomoć pružaju radnici opštinske uprave, dipl. pravnik Danijela Nikolić i dipl. pravnik Mile Aritonović.
Pored svih vidova pomoći za sve stanovnike opštine, za socijalno ugrožena lica, po njihovom ovlašćenju, opština ih besplatno zastupa pred drugim organima, pa tako smanjuje izdatke ovih lica za ostvarivanje zakonom zagarantovanih prava.
- Posebno bih naglasio da postoji mogućnost i da se uputi zahtev za legalizaciju objekata. Ovo je naročito važno za sve građane koji poseduju bespravno izgrađene objekte, a žele da ih upišu u katastar nepokretnosti. Cena legalizacije biće objavljena kasnije, ali će sigurno biti mnogo povoljnija nego do sada kaže Mile Aritonović.
Lokalna samouprava Merošine i grupa građana " Vizija " organizovali javnu raspravu za pomoć raseljenim licima. Sva raseljena lica, ukoliko ispunjavaju uslove, mogu konkurisati za pomoć u građevinskom materijalu.
Predsednica opštine Merošina dr Sanja Stajić bila je u radnoj poseti predsedniku svrljiške opštine Miliji Miletiću. Cilj posete bio je uspostavljanje saradnje i međusobna podrška u naporima da obe sredine pokrenu svoj brend, što bi pomoglo da ne budu više nerazvijene opštine.
Povodom obeležavanja Dana bezbednosti dece na interenetu, u sali Narodne biblioteke održano predavanje pod nazivom " Bezbednost dece na internetu ". U organizaciji Dobričkog razvojnog centra, a uz podršku lokalne samouprave u Merošini i Narodne biblioteke, predavanje su održali edukatori Obrazovno Kreativnog cetra iz Bora.
Hranitelji imali sastanak sa Sretenom Jorgačijevićem iz niškog Centra za porodični smeštaj i usvajanje. U planu osnivanje merošinskog Kluba hranitelja.
Hraniteljstvo je privremeni oblik zaštite deteta i traje do razrešenja krizne situacije u biološkoj porodici deteta, ali može da potraje i duže, sve do osamostaljivanja deteta. (Definicija iz Priručnika za hranitelje)
- U merošinskoj opštini ima 12 porodica koje su usvojile 24 mališana. Cilj današnjeg sastanka je da se hranitelji upoznaju, da razmene informacije i iskustva, a sve u cilju stvaranja uzajamne podrške i obezbeđivanja još boljih uslova za život usvojene dece. Planiramo da osposobimo još jednu grupu hranitelja i, uz podršku lokalne samouprave, napravimo tribinu radi motivisanja ostalih da se bave hraniteljstvom. Zadovoljni smo kvalitetom usluga hranitelja sa ove teritorije, a naročito smo zadovoljni saradnjom sa Centrom za socijalni rad u Merošini. Očekujemo još bolje rezultate, jer će ubuduće hraniteljske porodice posećivati savetnik za hraniteljstvo. Cilj njegovih aktivnosti biće povezivanje hraniteljskih porodica sa drugim sistemima zaštite dece. Mislim na Dom zdravlja, školu i druge činioce važne za razvoj dece. Merošinskoj opštini nedostaju uslovi za sportske i kulturne aktivnosti dece, nema mnogo uslova za ispoljavanje kreativne strane ličnosti, za upražnjavanje hobija i to je jedina zamerka izjavio je, između ostalog, Sreten Jorgačijević.
Sastanku hranitelja prisustvovala je i predsednica opštine Merošina dr Sanja Stajić. Ona je istakla spremnost lokalne samouprave da pomogne hraniteljima u svim vidovima njihovih aktivnosti. Predsednica se interesovala za materijalni položaj hraniteljskih porodica i dece, kao i za sistem provere zainteresovanih porodica za ovaj vid podizanja dece. Ono što se moglo čuti od hranitelja, jeste zadovoljajuća novčana nadoknada koja se redovno isplaćuje. Na drugo pitanje odgovorio je Sreten Jorgačijević. - U sistemu provere budućih hraniteljskih porodica postoje standardi. Oni propisuju uslove koje mora da ispuni svaka porodica, tako da je opasnost od neželjenih pojava svedena na minimum. Zainteresovane osobe za hraniteljstvo moraju da dostave uverenje da nisu izvršioci teških krivičnih dela, a naročito da nema dela porodičnog nasilja. Takođe, bitno je da u porodici nema duševnih bolesnika. Kada se sve ovo proveri, onda sledi drugi korak. U razgovoru sa članovima porodice utvrđuje se funkcionalnost porodice. Tek na kraju, proveravaju se i stambeni uslovi istakao je Jorgačijević.
Svoja iskustva iznosili su hranitelji sa dužim stažom. Živorad Milosavljević, hranitelj iz Arbanasca, istakao je da bi trebalo što pre osnovati jedno udruženje, gde bi svi hranitelji mogli da razmenjuju svoja iskustva. Po njegovim rečima, ovakvo udruženje bilo bi važno i za decu, jer bi im omogućilo druženje i olakšalo boravak u hraniteljskim porodicama.
Sve zainteresovane porodice, ukoliko ispunjavaju uslove, za ulazak u sistem hraniteljskih porodica mogu se obratiti merošinskom Centru za socijalni rad, a informacije se mogu dobiti i u Centru za porodični smeštaj u Nišu (Gutenbergova 4 a), a brojevi telefona su: 018 / 215 057 i 213 682.
Podsticajne mere za proizvodnju i preradu voća sprovode se i ove godine. Ministarstvo poljoprivrede i danska kancelarija " Fruits Berries " pospešuju proizvodnju i preradu voća tako što omogućavaju kupovinu sadnica, poljoprivredne mehanizacije i opreme za preradu voća upola jeftinije.
Konkurs za kupovinu sadnica, mehanizacije i opreme raspisan je do 15. februara, a mogu konkurisati fizička lica, nosioci poljoprivrednog gazdinstva, preduzetnici, privredna društva (mala i srednja preduzeća) i zemljoradničke zadruge.
8. Nabavka nove rashladne i pogonske opreme i delova opreme za hladnjače sa panelima.
- Program obuhvata sadnju, proizvodnju i preradu višnje, trešnje, šljive, jagode, maline, kupine i borovnice. Veoma važna informacija je da ovaj program ne podrazumeva dodelu sredstava za kupovinu sadnica, mehanizacije ili opreme unapred. Kad voćari ili privrednici kupe određenu robu, tek onda se vrši povraćaj novca 42 - 50 % vrednosti kupljene robe. Pre kupovine određene vrste robe, oni mogu konkurisati, pa znaju unapred da li će im sredstva biti vraćena. Veoma često dolaze ljudi i traže povraćaj novca u vrednosti od 80 % kupljene robe. Takav udeo u subvencijama nije deo našeg programa. Na kraju, konkurs traje do 15. Februara, ali će najverovatnije biti produžen zbog sporije procedure dobijanja potrebnih dokumenata kaže Marija Stojičić.
Zahtevi za konkurs mogu se preuzeti u merošinskoj kanelariji, a radno vreme kancelarije je 7 14 sati svakog radnog dana. Sve informacije mogu se dobiti pozivom na broj 062 / 88 49 422 ili na sajtu www.fb.org.rs.
Dok smo razgovarali o konkursu, u kancelariju je, neočekivano, ušao Dagfin Moe, viši savetnik kancelarije Programa podrške razvoju privatnog sektora iz oblasti voćarstva i bobičastog voća u Južnoj Srbiji. Naravno, iskoristili smo priliku da malo porazgovaramo.
Dagfin Moe: Program obuhvata 32 opštine iz 5 okruga Južne Srbije, a merošinska opština nam je interesantna zbog Oblačinske višnje. Smatramo da ovaj prirodni resurs treba da iskoristite na pravi način, a mi smo tu da vam pomognemo.
Dagfin Moe: Naš program obuhvata proizvodnju i preradu i drugih vrsta voća, a jedino je Oblačinska višnja već poznati brend u Evropi. Ta njena autohtonost obezbeđuje joj visoko mesto na lestvici, ali je potrebna stabilna količina proizvoda. Zato je potrebno da se proširi površina zasađena višnjom, da se pravilno proizvodi sadni materijal i da se sačuva ta njena autohtonost. Onda možemo razgovarati o ozbiljnom prodoru na evropsko tržište, a mi ćemo vam pomagati u svim fazama razvoja.
Merošinski sajt: Šta treba da se promeni u proizvodnji voća u merošinskom kraju?
Dagfin Moe: Sve (smeh) Treba da iskoristite privredne i prirodne resurse na pravi način. Trebaju vam veći kapaciteti skladišno-prozvodnog prostora. Hladnjača, koju imate, ne funkcioniše najbolje. Sada imate manje skladišnog prostora za 35 000 40 000 t, nego što ste imali pre pet godina, a to je ozbiljan problem Potrebno je da se podignu proizvodni kapaciteti. Zašto biste prodavali samo plod, ako možete prodavati gotove proizvode, sokove, marmelade, kompote? Postojeće subvencije trebalo bi da obezbede i bolji način proizvodnje voća. Potrebno je funkcionisanje sistema za navodnjavanje, potrebno je znanje pri zaštiti biljaka, potrebna je analiza zemljišta. Jedino tako možete da budete konkurentni na evropskom tržištu.
Merošinski sajt: Imate li u planu da podižete proizvodne pogone za preradu voća na teritoriji merošinske opštine?
Dagfin Moe: Nemamo nameru da podižemo pogone, ali imamo nameru da podržimo sopstvenu inicijativu privrednika koji žele da podižu takve pogone. Maksimalan iznos ovog vida podrške iznosi 20 000 000 dinara. Osim toga, želimo da pomognemo i u svim drugim vidovima poslovanja. Mislim na stručne konsultacije, obezbeđivanje učešća na sajmovima hrane i pomoć u plasmanu proizvoda na strano tržište.
