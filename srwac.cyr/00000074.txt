Tehnička škola 
Godine 1931. u Knjaževcu osnovana je Rudarsko-nadzornička škola kao jedna od dve takve u predratnoj Jugoslaviji. To je danas stara zgrada škole. 
Građevinsko-tehnička škola (koja je počela sa radom 1961. godine) u proleće 1969. godine dobija zgradu u kojoj se sada nalazi Tehnička škola a školovala je učenike građevinske i rudarske struke. 
U školskoj 1973 / 74 prerasta u TOC 10. oktobar a od školske 1977 / 78 pa do 1989 / 90 radi u okviru Centra usmerenog obrazovanja i vasitanja 7 sekretara SKOJ-a OUR 25. maj. 
Od školske 1990 / 91 škola počinje sa samostalnim radom pod sadašnjim nazivom Tehnička škola. 
Danas je to jedina srednja stručna škola u opštini i Timočkom regionu koja ima građevinsku i kožarsku struku. 
Sa četiri matična područje (građevinarstvo i geodezija; mašinstvo i obrada metala; tekstilstvo i kožarstvo; ekonomija, pravo i administracija), verifikacijama za 19 obrazovnih profila III i IV stepena i verifikacijom za proširenu delatnost (obuka za rad na računaru), škola predstavlja obrazovnu ustanovu čiji značaj prevazilazi lokalnu sredinu. 
Tehnička škola 
Adresa: Karađorđeva br. 52, Tel: 019 730 350 019 731 054 
Direktor: Ljiljana Žikić 
Gimnazija Knjaževac 
Knjaževačka gimnazija osnovana je daleke 1871. godine kao dvorazredna realka i sve vreme svoga postojanja je najznačajnija kulturna institucija u Knjaževcu. Za 135 godina postojanja kroz Knjaževačku gimnaziju prošlo je više od 8000 učenika. Među bivšim učenicima Knjaževačke gimnazije ima osamdesetak doktora nauka i tri akademika. 
Škola, već tradicionalno neguje različite oblike saradnje sa brojnim institucijama. Vredno je pomenuti saradnju sa Prirodno-matematičkim fakultetom i Fakultetom zaštite na radu u Nišu, Astronomskim društvom " Ruđer Bošković " u Beogradu, Regionalnim centrom za talente u Boru, Zavodom za zaštitu zdravlja u Zaječaru, Domom kulture, Gradskom bibliotekom i Zavičajnim muzejem u Knjaževcu. 
Od 2004. godine Knjaževačka gimnazija aktivno sarađuje sa gimnazijom " Hristo Botev " iz Belogradčika u Bugarskoj. Saradnja se odvijala kroz projekte " Eko 2004 ", " Eko 2005 " i " Eko 2006 " čiji je cilj bio razvijanje pogranične saradnje kroz sadržaje iz ekologije, astronomije i geografije. Saradnja traje i danas. U pripremi je realizacija Projekta " Eko 2007 ". 
Tim za školsko razvojno planiranje uradio je školski razvojni plan za period 2005 - 2007. godine i Projekat pod nazivom " Korak 2005 " radi unapređenja kvaliteta nastave, poboljšanja uspeha učenika i kvaliteta osvojenog znanja i podizanje nivoa samostalnosti učenika u radu. 
Od sredstava odobrenih za realizaciju Projekta opremljena je medijateka i realizovani seminari na kojima su nastavnici obučeni za korišćenje multimedijalnih sredstava u nastavi i primenu metoda aktivnog učenja. 
Za školsku 2007 / 2008 godinu planiran je upis po jednog odeljenja prirodno-matematičkog, društveno-jezičkog i opšteg smera. Planairano je da nastava u odeljenju opšteg smera bude prilagođena potrebama učenika koji se aktivno bave sportom. 
