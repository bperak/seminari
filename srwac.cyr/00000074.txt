Aktivnosti 
Korisni linkovi 
Zdrav život 
Projekat je realizovan kroz različite aktivnosti tokom školske godine: časovi tematske nastave, pojedinačni časovi različitih predmata predmeta, predavanja za učenike i roditelje, radionice. 
Aktivnosti su započele u oktobru 2011. tokom Dečije nedelje i povodom obeležavanja Dan zdrave hrane, 16. oktobra, i nastavile tokom cele školske godine. 
Održana je tribina na kojoj su pedagog i bibliotekar predstavili roditeljima učenika projekat Zdrav život i pozvali ih na saradnju u realizaciji projekta. Razgovaralo se o zdravom stilu života, o navikama u ishrani, o važnosti fizičke aktivnosti za razvoj dece. Roditeljima je podeljen flajer sa savetima na temu zdravog života. 
U saradnji nastavnika razredne i predmentne nastave (fizičko vaspitanje, biologija, srpski jezik, građansko vaspitanje, veronauka i likovna kultura) i bibliotekara održani su zajednički časovi u svim odeljenjima u vezi sa zdravim načinom života, pravilnom ishranom i fizičkim vežbanjem. 
Časovi tematske nastave održani su poslednje nedelje prvog polugodišta školske 2011 / 2012. godine u Popoviću u kombinovanom odeljenju I 3 / III 3 kao deo školskog projekta Zdrav život. 
Kako se nastava odvija u kombinovanom odeljenju, povezane su nastavne jedinice prvog i trećeg razreda i ostvarena je saradnja učenika, vršnjačko učenje. Prvog dana časovima je prisustvovao školski bibliotekar, a poslednjeg dana roditelji uključeni su u aktivnosti škole. 
Teme tokom pet dana su bile: Zdrav život i higijena, Fizička aktivnost, Hrana i zdravlje, Pravilan izbor namirnica, Budite uzor deci. 
Učenici su čitali tekstove na ove temu i razgovarali o važnosti pravilnih navika u ishrani, fizičkih aktivnosti i održavanju higijene. Na časovima je primenjena metoda za vršnjačko vrednovanje i samovrednovanje. Učenici su pisali i crtali, zatim su čitali svoje tekstove i razgovarali o likovnim radovima, procenjivali ih, ispravljali i dorađivli. 
