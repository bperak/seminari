Kaligrafija je umetnost lepog pisanja koja vodi poreklo sa područija Kine i sadrži sve funkcionalne i ručne zapise kao i prefinjene umetničke komade zbog čega se razlikuje od tipografije i neklasičnih ručnih pisanja. Savremena kaligrafija nastavlja da se koristi za izradu grafičkog dizajna, logo dizajna, čestitki, pozivnica i ostalih raznih dokumenata.
Scena iz filma Pitera Grineveja / Peter Greenewey Pillow Book (1996)
Postupak
Ručno pisanje različitih tipova teksta u odabranom fontu. Pribor za pisanje je sledeći: kaligrafska pera različitih širina u zavisnosti od od odabira formata papira i veličine slova, obične olovke i slikarske četkice, mastilo za pisanje, tuševi u boji i različite vrste papira među kojima se ubrajaju i visoko kvalitetni papiri.
Program
Predviđeno je da se polaznici upoznaju sa osnovama kaligrafskog pisanja. Pored teorijskih časova na kojima će se polaznici upoznati sa istorijom pisma, program sadrži časove praktičnih vežbi pisanja slova i tekstova uz pomoć kojih će polaznici steći veštine lepog pisanja i pritom podstaći kod njih postepen razvoj umetničke kreativnosti.
Praktične vežbe polaznika / ca grupe (praktične vežbe će se sastojati od niza zadataka sa ciljevima kao što su oslobađanje individualnih kreativno-umetničkih izraza u grupi):
2.1. Praktični zadaci:
2.1.1. Praktične vežbe pisanja slova;
2.1.3. Praktične vežbe pisanja tekstova (polaznici sami biraju određeni tekst iz književnosti, pesme, poslovice, misli poznatih, delove priča ili pripovetki); 2.1.2. Praktične vežbe pisanja pisma. Predviđeno je da se tokom kursa savladaju pisma koja su se koristila u istoriji razvoja pisma i pismenosti, i posebno ona, koja zauzimaju visoko mesto na lestvici upotrebnosti i lepote. To su: rimska monumentalna kapitala, rustika, unicijala, poluunicijala, karolinška minuskula, renesansni kurziv, Miroslavljevo jevanđelje, Milutinov natpis, ustav, poluustav, italika i druga savremenija pisma po izboru.
2.1.4. Praktična vežba pisanja tekstova na pripremljenim papirima za pisanje (polaznici će sembiranja određenog teksta iz književnosti izabrati i određeno pismo na kojem će napisati taj tekst, osmisliti inicijal kao i tehnološkim procesima pripremiti papir za pisanje (npr. toniranje papira da bi se izazvao efekat starog papira).
Evaluacija kursa
Polaznici će na kraju dobiti evalucioni listić sa kratkim pitanjima i anonimno oceniti celokupan kurs i rad voditeljke kursa.
Prezentacija umetničkih radova polaznika kursa
Voditeljka kursa će zajedno sa polaznicima tokom trajanja kursa napraviti foto-dokumentaciju i prezentovati je na završnoj izložbi.
