Zanimanje je skup poslova i radnih zadataka koji su sadržajem i vrstom međusobno povezani da ih obavlja osoba koja ima odgovarajuća znanja, sposobnosti i veštine.
Zanimanje podrazumeva posao odnosno radno mesto.
Naziv zanimanja nije isto što i naziv obrazovnog profila.Npr. različiti obrazovni profili mogu da imaju ista zanimanja (novinar može biti neko ko diplomira književnost, političke nauke, pravo itd.). Svaki opis zanimanja treba da sadrži opis posla (radne zadatke, uslove rada, sredstva) i kompetencije koje su preduslov dobrog obavljanja posla. Kako biste se osposobili za određenja zanimanja morate prvo da pohađate i završite određeni nivo obrazovanja, pre svega da odaberete i upišete srednju školu.
Da biste odabrali srednju školu koja je najbolji izbor za vas morate da znate kako izgleda sistem srednjeg obrazovanja (tj. koje sve škole postoje, koji predmeti se u njima uče, kakva je prohodnost za dalje nivoe obrazovanja, za koje obrazovne profile i zvanja vas osposobljavaju itd.) ali i kompetencije koje su vam potrebne da biste ih uspešno završili, nastavili svoje dalje obrazovanja i / ili se uključili u svet rada.
Kompetencije koje su u osnovi dobrog obavljanja posla su pre svega sposobnosti, znanja veštine.
Sposobnosti su naše mogućnosti da uspešno obavljamo neke aktivnosti i poslove. Ako se trudimo, možemo do izvesne granice razvijati svoje sposobnosti. Kada su neke sposobnosti izuzetno razvijene, reč je o darovitosti.
Pri izboru zanimanja važno je pored sposobnosti voditi računa i o osobinama ličnosti, kontraindikacijama, motivaciji i vrednostima prema radu i perspektivama zaposlenja i profesionalnog razvoja.
2. Realno procenite svoje sposobnosti, samostalno ili uz stručnu pomoć. Svako od nas je sposoban za veći broj zanimanja i ni za koga se ne može reći da je sposoban za sve. Razmisli o sebi, koji ti predmeti i aktivnosti idu bolje, koji lošije. Razmotri aktivnosti kojima se baviš van škole, priseti se šta možeš da radiš brzo, lako i tačno. Takođe možeš i da se obratiš psihologu koji će primenom testova proceniti tvoje sposobnosti i dati ti savet.
3. Razmisli o svojim interesovanjima i sklonostima. Razmisli i napiši na listu šta sve voliš da radiš, uzmi u obzir omiljene sadržaje u školi ali i van nje. Takođe možeš da se obratiš psihogu da ti pomogne da otkriješ svoja interesovanja ili potvrdiš postojeća.
4. Razmisli o svojim osobinama, osobine ili crte ličnosti čine da se u sličnim situacijama slično ponašamo. Različite osobine važne su za rad u pojedinim zanimanjima (npr. lekari bi trebalo da poseduju saosećajnost, prisebnost...). Neke osobine se tokom života mogu i razvijati i oblikovati zanimanjem koje obavljamo.
5. Razmisli o svojim vrednostima prema radu, šta te motiviše, pokreće, šta želiš da postigneš na poslu (samo zaradu, mogućnost napredovanja, ostvarivanje potencijala, stalne promene, uzbuđenje, jasnu strukturu i red, ispoljavanje kreativnosti, pomaganje drugima...)
6. Informiši se da li su za zanimanja koja te interesuju potrebni neki zdravstveni i konstitucionalni uslovi i da li ih ispunjavaš.
7. Odaberi alternativna zanimanja u smislu zamene za ona koja te najviše interesuju, važno je da odgovaraju tvojim sposobnostima, osobinama i karakteristikama.
Ne zaboravi, gimnazija ne osposobljava ni za jedno zanimanje Ali ti ipak pruža dobru osnovu za dalje školovanje i mogućnost da tokom četiri godine još malo bolje upoznaš sebe, svoja interesovanja i sposobnosti.
Srednje stručne škole
Prema trajanju mogu biti:
Četvorogodišnje
Trogodišnje
One te osposobljavaju za određena zanimanja ali i daju mogućnost za nastavak školovanja.
Umetničke škole
Muzičke
Baletske
Umetničke škole likovne oblasti (dizajn ili umetnički zanati)
Pored ovih postoje i srednje
Vojne škole
Srednje bogoslovske škole
Škole za učenike sa teškoćama u učenju
Raspitaj se o:
Školama koje te inteesuju (gde se nalaze)
O predmetima koji se u njima uče, o onima koji su posebno važni
O praktičnoj nastavi ako je ima
O tome za koja zanimanja obrazuju određeni obrazovni profili i kakva je prohodnost za dalje školovanje
Pri odabiru srednje škole nemoj da se rukovodiš sledećim stavovima:
Upisaću najbližu školu
Upisaću školu koju će upisati najveći broj mojih drugova
Upisaću onu školu koju su završili moji roditelji
Sve jedno je koju ću školu da upišem jer sam bio odličan đak i sve mi ide dobro
Testiranje u okviru profesionalne orijentacije u školi
U školi psiholog obavlja psihološko testiranje učenika osmih razreda u cilju profesionalnog savetovanja i informisanja. Testiranje nije obavezno za učenike ali im može pomoći ako su u dilemi ili im je potrebna podrška i potvrda njihovih potencijalnih izbora. Rezultati su poverljivi i zna ih samo tvoj psiholog, ti i roditelji ako to budu želeli. Psiholog primenjuje testove kojima ispituje tvoje sposobnosti, interesovanja, neke osobine i na osnovu toga ti daje preporuku o izboru tipa srednje škole. Ne zaboravi odluka je ipak na tebi i tvojim roditeljima. Ukoliko imaš bilo kakve dileme ili pitanja nezavisno od toga želiš li da se testiraš ili ne, možeš se svakako obratiti psihologu.
