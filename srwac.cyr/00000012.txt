Interne komunikacije predstavljaju jedan od najzapostavljenijih vidova komunikacije kada je reč o komunikacajama uopšte a posebno kada su upitanju institucije, bilo da je reč o javnom sektoru bilo da je reč o privrednim subjektima. Postavlja se pitanje zbog čega se toliko malo pažnje posvećuje tako značajnom segmentu ove oblasti, koja neposredno utiče na ukupne rezultate rada, a do odgovora se može doći samo ozbiljnijim analizama. Jedan od korena problema zaostalost poslovne svesti, nedovoljna edukovanost, nerazumevanje značaja ovog vida komunikacija i slično. Posledice su veoma velike, a pre svega utiči na efikasnost, na prvilno prezentiranje u javnosti i slično. 
Ciljevi interne, odnosno unutrašnje komunikcije koja se može sve više posmatrati i kao tzv. korporativna komunikacija odnosno stalna i osmišljena komunikaciona politika organizacije okrenute kako spoljnjem svetu tako i internim strukturama usmereni su stvaranju kvalitetnog identiteta svake organizacije, pa tako suda i njegovog pozitivnog imidža u javnosti, koji će omogućiti postizanje strateških ciljeva - ulepšati sliku o sudu i njegovom radu i stvoriti imidž koji prevazilazi ustaljena uglavnom negativan shvatanja o radu sudova u Srbiji a istovremeno podići i identitet i integritet suda. 
Briga o internoj komunikaciji pre svega, znači brigu o slici vašeg suda u javnosti i načinu na koji javnost doživljava rad institucije u kojoj vi radite. Dobra interna komunikacja je pre svega osnov za dobru eksternu komunikaciju, a eksterna komnikacja je ono što stvara imidž. 
Interna komunikacija je dvosmerna komunikacija, kroz koju se stvaraju i održavaju odnosi dobrog razumevanja između rukovodstva i zaposlenih. Samim tim stvaraju se uslovi za efikasniji rad, za bolje rezultate, bolju klimu unutar kolektiva. Dobre interne komunikacije osnova su dobrih odnosa u svakoj firmi pa i instituciji kao što je sud. A dobri odnosi i koordinacija između zaposlenih stvaraju pozitivnu atmosferu i prema spoljašnjem svetu, pa se daje slika javnostima o pozitivnoj energiji, entuzijazmu, ozbiljnosti institucije i kreativnosti. 
Kada se jednom ostvari ovakava klima u sudovima, postaje sasvim jasno da je moguće raditi u prijatnom okruženju, da je moguće raditi bez unutrašnjih i spoljašnjih pritisaka (zainteresovane strake, javnost, mediji, lokalana zajednica, političke partije, i sl. Zbog svega ovog svakom od počev od nameštenika, državnih službenika, sudija i predsednika sudova treba da su poznati i jasni i zadaci i očekivanja koja se zahtevaju u pogledu PR ' i komunikacione strategiije. Savko od njih mira imati jasno definisanu ulogu i pravila ponašanja u procesu prenošenja inforamcije i slanju poruke jeavnosti. 
Pritisak na sudove u pogledu dostupnosti informacija je sve veći, a njihov rad je pod stalnim i budnim okom javnosti. Obaveza je suda da informiše javnost o svom radu. Ne retko, pritisak je previlik, a obim posla sudova sve veći i veći pa se sudovi u velikoj meri izbegavaju davanje informacija jer je tako jednostavnije i manje rizično. Međutim, time se postiže kontraefekat jer se do infrmacija koje se prezentiraju u javnosti dolazi na nestručan i neprofesionalan način, čemu doprinose sami sudovi jer su se opredelili da ne daju informacije. Stoga je poželjno da se sudovi opredele za to da su oni glavni izvor informacija vezanih za njihov rad, a da svi zaposleni u sudovima deluju kao tim radi prikupljanja i pripreme materijala za osmišljeno prenošenje javnosti rezultata i kvaliteta rada svakom pojedinačnom sudu, jer čak i pozitivne informacije mogu poprimiti negativnu dimenziju bilo u internoj bilo u eksternoj komunikaciji ukoliko nisu pravilno i pravovremeno saopštene. 
Interna komunikacija posebno je značajna u trenucima kriznih situacija, teškim momentima, kao što su eventualni pojedinačni udari na sudije, radnike suda, primedbe na zakonitost rada suda, negativne pojave, kao sto su korupcija, kod promene rukovodstva i sl. Posebno u takvim situacijama, zaposleni treba da su izuzetno dobro i pravovremeno obavešteni o svim dešavanjima, kao i sovojoj ulozi kako u internoj tako i u eksternoj komunikaciji, da bi se izbegli ili na minimum sveli efekti neformalne komunikacije, pogrešne komunikacije i glasina koje mogu naneti štetu. 
Odgovor na sve ove izaozove je precizno uspostavljena interan komunikacija u kojoj se zna ko prenosi informacije i na koji način. Interni PR je upućen svim čalnovima jedne organizacije, a njegov cilj je stvaranje korporativne kulture i razvijanje korporativnog identiteta organizacije. 
Aktivnosti eksternog i internog PR - a kao jedinstvenog strateškog komuniciranja se uzajamno prožimaju i dopunjuju, iz čega sledi da nema uspešne komunikacije sa spoljnim okruženjem, ukoliko je nema unutar same organizacije. 
Pokušajte da date odgovore na nekoliko sledećih pitanja: 
1. Da li vodite računa o svom " imidžu " i o slici koju javnost ima o sudu u kom radite? 
2. Da li razmišljate o tome da " imidž " institucije u kojoj radite zavisi i od ljubaznosti, načina ophođenja i svoeopšteg utiska koji na svog sagovornika ostavi 
telefonista na centrali, sekretarica predsednika suda, radnik pisarnice ili bilo koji zaposleni? 
3. Da li vodite računa da sve informacije koje potiču iz suda u kontaktu sa svim oblicima javnosti budu " pozitivne ", osmišljene i usaglašene? 
4. Da li znate da je motivisanost zaposlenih srazmerna njihovoj potrebi da budu informisani o svim događajima od značaja i da od strane svoje organizacije budu 
tretirani sa pažnjom i uvažavanjem naročito kada je reč o informaciji koja spada u domen poslova koje ta osoba obavlja? 
5. Da li se i u sudu u kom radite medijima i društvenoj sredini pridaje značaj koji zaslužuju i da li taj posao rade ljudi koji su u tom području profesionalci? 
Odnosi sa javnostima su oblast za koju i u razvijenim zemljama ne postoje potpuno usaglašeni standardi i metode. Zbog prirode međuljudskih odnosa uvek je moguća kreativna improvizacija koja povećava kvalitet ali su neki standardi i polazne osnove zajednički većini, jer osnovne metodološke osnove odnosazaposlenih prema plasiranju informacije u javnosti bilo da to činimo preko medija polaze od marketinških principa: 
- ciljna javnost se detaljno proučava ko je naša ciljna grupa i kome se mi obraćamo (potrebe, segmentacija), ako uspešno odgovorimo na ovo pitanje onda 
možemo preći na sledeci nivo a to je; 
- pažljivo se osmišljavanje komunikacije (staleški, kreativni i operativni nivo), koji su naši alati i komunikacioni kanali za prenošenje poruke, a kroz prenošenje poruke, ono što je bitno i što uvek treba imati na umu je da prenošenje poruke nije samo sebi cilj već mora u sebi da sadrži i 
- koriste se sve promotivne tehnike (stalne i dobro osmišljene informacije). 
Strateški cilj internog PR-a pored kvaliteta obavljanja posla jeste razvijanje timskog duha i odanost zaposlenih preduzeću. Prema tome, posebno je važno obezbediti lojalnost svih zaposlenih, a naročito onih koji po prirodi posla raspolažu poverljivim informacijama (sudije, predsednici sudova) i njihovu spremnost da tu informaciju proslede portparolima radi njihovog iznošenja javnom mnjenju. 
Različiti oblici komunikacije (otvoreni i prikriveni) stalno su u opticaju, ali je poželjno da se uvek prethodno vidi i na pravi način dešifruje signal medija i pravilno proceni pitanje na koje treba odgovoriti, dobro pripremiti odgovor da bi ta informacija bila validna javnosti i sa aspekta istinitosti i tačnosti a ne samo radi pukog publikovanja. Želje, a posebno strahovi pojedinih sudija koji postupaju u predmetima za koje postoji interes javnosti upravo utiču na stavove koje će sud zatim plasirati medijima. Zbog toga nije moguće dobiti kvalitetne (iskrene) odgovore prostim prikupljanjem odgovora od tih sudija niti ih dobiti pravovremeno. Česte su i zablude sudija i rukovodstva suda o stavovima medija, teško im je da izađu iz okvira narcisoidne ubeđenosti da je posao u sudu jako poverljiv i da ne sme ni na kakav način biti u bilo kom smislu publikovan javnosti jer bi se time ugrozio integritet sudije, rad po predmetu i nanela šteta kako stranci tako i sudu. Sasvim je suprotno. O predmetima koji interesuju javnost jedino sudovi odnosno PR-ovi, koordinatori za odnose sa medijima, portparoli jedino mogu dati profesionalnu i tačnu informaciju. Time se izbegavaju česte nenamerne ili namerne greške koje prave mediji, odnosno neprofesionalne izjave koje daju za medije zainteresovane strane odnosno učesnici u postupku, a sud preuzima poaktivnu ulogu u informisanju javnosti. 
Poslovi PR-a, koordinatora za medije, odnosno portparola suda su uglavnom pripremanje obaveštenja za javnost i kontaktiranje sa medijima, pisanje izveštaja za medije, u dogovoru sa predsednikom suda, odnosno predsednikom veća, organizovanje konferencija za novinare o radu suda, sarađivanje u izradi publikacija vezanih za rad suda, upravljanje projektima medijske promocije, izrada i administriranje internet prezentacije i drugi poslovi, po nalogu predsednika suda. 
Dakle, potrebno je naći odgovore na pitanje kako podesiti sistem (interni) radi prikupljanja informacija među zaposlenima u cilju pripreme materijala koji će kasnije biti objavljeni u medijim a (eksterni)? 
Nažalost, nemamo nikakve zvanične propise o ovoj temi kako bi organizovali sistem na osnovu opštih pravila u pogledu komunikacija u samom sudu i zaštite poverljivih informacija, odnosno koji bi bili predviđeni u našem procesnom zakonodavstvu i Sudskom poslovniku i što je najvažnije, njihovoj interpretaciji. Srećom, takva interpretacija je uglavnom razvijena od strane portparola sudova za odnose s javnošću (ali i njihovo angažovanje u tom domenu podleže odobrenju od strane predsednika suda) pa su portparoli sudova, u boljim slučajevima PR timovi, fokusirani na uspostavljanje sistema za prikupljanje službenih informacija (na primer, liste predmeta, ročišta, odluka, najave) i standardizovane objave. Ovo se radi bez zvaničnog propisa već sa (namerno nezvaničnim) preporukama koje se pripremaju od strane portparola, uz konsultovanje predsednika suda, eventualno postupajućeg sudije i sudske uprave, pa se zato o sudovima i daju različite vrste informacija. Jedan od glavnih razloga za to je zavisnost od tehničkih karakteristika sistema podrške rada portparola u sudu, koji istupa po zahtevu medija. 
Još jedan takav (unofficial) sistem se odnosi i na sposobnost portparola da se pozove na pojedine sudije i drugo osoblje u sudu i da mu (njoj) se pruži pomoć u pripremi materijala za štampu. Međutim, teško je održavati adekvatan kvalitet i pravovremeno prikupiti sve pred-produkcione materijale, tako da se taj sistem trenutno najvećim delom zasniva na listi pouzdanih pojedinaca u sudu koji će da pomognu a ne toliko na sistemskom radu i odgovornosti za dobar imidž suda, informaciji koja se uvek i bezuslovno dobija od postupajućeg sudije ili predsednika suda na ruke portparola da bi bila izneta u javnost. 
Ni zemlje u okruženju, pa čak i u EU nemaju jedinstvenu, niti zaokruženu praksu. U Sloveniji postoji posebna kancelarija za odnose sa javnošću Vrhovnog suda, međutim njeno delovanje je i dalje pod okvirom nepromeljenih Zakona i Sudskog poslovnika koji tek jedava da dotiču ovu oblast, te se izražava nada da će u skorije vreme biti donete konkretnije izmene. Uglavnom, u tom pravcu potrebno je adekavatnim zakonima i kao i u sudskim poslovnicima regulistati pitanja PR-a i svih vidova komunikacija, ne samo internih, u sudovima u Srbiji, te je ovaj Protokol o onternim komunikacijama jedan od koraka ka realizaciji buduće sudske prakse od koje se očekuje da će dati dobre rezultate u pogledu podizanja ugleda sudova, i ostvarivanja zacrtaniih ciljeva sudske reforme. 
II 
PROTOKOL INTERNIH KOMUNIKACIJA U SUDOVIMA - OKVIR 
Faza Uviđaj i istraga 
Kada je reč o informacijama o aktuelnim zbivanjima na području suda, posebno kada se radi o događajima koji su izazvali neku vrstu uznemirenja javnosti i veće medijske pažnje (uviđaji, privođenja lica lišenih slobode, požari i dr.) dežurni istražni sudija je u obavezi da sačini pismeno obaveštenje, koje će portparol preneti medijima. U toh fazi nije poželjno zakazivati konferenciju za novinare. Najbolji način komunikacije sa javnostima je slanje saopštenja za javnost od strane portparola. Ako su okolnosti takve, primare radi na licu mesta su prisutni predstavnici medija, samo postupajući istražni sudija može da se obrati medijima strogo vodeći računa o načinu davanja informacija. 
Ono što je karakteristično za tu fazu kad još nema ni krivične prijave ni zahteva za sprovođenje istrage, je da je neophodan krajnji oprez u davanju informacija, tako da bi informacije morale da sadrže samo osnovne podatke o događaju, odnosno izvršenom uviđaju (ubistvo, razbojništvo, saobraćajne nesreće, požari itd.), bez navođenja nekih konkretnih informacija o događaju, posebno bez navođenja imena lica za koje se sumnja da su izvršila neko krivično delo. Ako se govori o oštećenom ili licu za koje postoji osnovan sumnja da bi mogao da bude optužen, moze se navesti pol ili godine starosti, čak ne nije nuzno da budu tačno navedene (prim. Mladić star oko 25 godina, devojka starosti oko 20 godina, sredovečni muškarac, starija žena i sl). Izuzetno, samo u predmetima visokog stepena društvene opasnosti, sud daje obaveštenja o tome koje istražne radnje sprovodi istražni sudija i daje odgovarajuća obaveštenja o događaju i akcijama koje su po tome preduzete i da li je došlo do priznanja osumnjičenog da je izvršio krivično delo. U ovim slučajevima obaveštenje će biti ograničeno na opšti opis događaja, daju se samo uopštene informacije ali nikako informacije koje bi mogle šteti interesima krivičnog postupka. Ne smeju se davati podaci o izjavama lica čije izjave će se, u skladu sa odredbama procesnih zakona, izdvojiti iz spisa predmeta. 
Kada se radi o privođenju lica dežurnom istražnom sudiji, uz krivičnu prijavu (sa ili bez zahteva za sprovođenje istrage) istražni sudija će takođe sačiniti pismeno saopštenje, koje će dostaviti portparolu. I u ovoj fazi se preporučuje davanje saopštenja za javnost kao vid komunikacije sa javnostima, a ukoliko se organizuje konferencija za štampu tim povodim, ili je reč o redovnoj konferenciji koja ima za temu neke druge dogadjaje, a konkretan slučaj privodjenja bi mogao izazvati interes javnosti, to ne isključuje mogućnost da i sam istražni sudija (po sopstvenoj proceni) prisustvuje konferenciji za novinare. 
Kada se radi o daljem toku istrage, portparol suda može obavestiti medije u dogovoru sa istražnim sudijom o sledećem: protiv kog lica se vodi istraga, zbog kog krivičnog dela, da li je određen pritvor i drugi opšti podaci. Forma saopštenja za javnost je i dalje najprikladnije sredstvo komunikacije sa medijaima i javnostima. 
U ovoj fazi svakako ne bi došlo u obzir davanje informacija o iskazu okrivljenog, kao ni o izmenima i iskazima svedoka.Nakon završene istrage, portparol u dogovoru sa istražnim sudijom će obavestiti medije da je istraga završena, ponoviti imena okrivljenih u naznakama navesti činjenično stanje i pravnu kvalifikaciju dela, te da je predmet predat nadležnom Javnom tužiocu. 
Faza Prvostepenog krivičniog postupka 
Način rada portparola nakon podizanja optužnice je drugačiji, obzirom da novinari imaju prava prisustva glavnom pretresu. U toj fazi će portparol navesti naziv državnog tužioca koji je podigao optužnicu, imena optuženih, kratke naznake iz činjeničnog stanja u optužnici u pogledu radnji izvršenja krivičnog dela, pravnu kvalifikaciju iz optužnice i da li je optuženi u pritvoru. 
Sve napred navedene podatke portparol može navoditi u toku trajanja glavnog pretresa, nakon okončanja pretresa i objavljivanja presude i izrečene krivične sankcije, te da li je pritvor određen, produžen ili ukinut, s posebnom naznakom da odluka nije pravosnažna. Obaveštenje mora da sadrži određeno upozorenje o fazi krivičnog postupka koji je u toku i ishodu slučaja. 
Predsednik suda izuzetno može dozvoliti prisustvovanje medija izvođenju dokaza rekonstrukcijom događaja u pojedinom predmetu. Za to se zahteva pismena saglasnost od predsednika suda, uz saglasnost sudije ili predsednika veća koji vodi suđenje, najmanje dva dana pre početka suđenja, sa akreditacijom predstavnika javnog sredstva informisanja. Predsednik suda uz pismenu dozvolu može da ograniči snimanje i korišćenje fotografija ili video snimaka, ili da ih ograniči na jednu publikaciju ili jedno emitovanje ni u medijima. Sudija, odnosno članovi veća mogu svoje neslaganje uprkos datom odobrenju predsednika za prisustvo medija osim je neophodne za pravilno javno informisanje a da se time ni najmanje ne remeti tok suđenja. 
Faza Drugostepenog krivičniog postupka 
Kada odluka postane pravosnažna, u informaciji portparola navešće se datum donošenja drugostepene odluke, imena osuđenih lica, vrsta drugostepene odluke, uz kratko podsećanje na prvostepenu odluku. Kada je u nekom predmetu u glavnom pretresu isključena javnost, portparol može saopštiti one informacije o tom predmetu koje mogu po članu 357. st. 4. ZKP-a biti sadržane u objavljenoj presudi, a to je izreka presude, koja se uvek pročita u javnom zasedanju, s tim da treba objaviti samo inicijale maloletnika ako je reč o krivičnom postupku protiv maloletnika. 
Ostali postupci 
Svi ostali segmenti rada (građanska, upravna materija i sudska praksa), u predmetima gde je izraženo medijsko interesovanje, informacije će na odgovarajući način medijima predočavati portparoli. U tom smislu, trba posebno voditi računa o zakonskim ograničenjima koja predviđaju procesni zakoni Zakon o parničnom postupku RS (čl.307 st. 1. i 2, čl.308 i čl.309), Poprodični zakon RS (čl.206) i Zakon o vanparničnom postupku (čl.9) 
Postupci koji imaju naročiti značaj za lokalnu sredinu na primer, postupci iz radnih odnosa koji se tiču prava većeg broja radnika, mobinaga, i sl. po pravilu izazivaju interes javnosti te je obaveza portparola da obeveštava o njihovom toku. 
Takođe, predmeti koji se tiču posebno osetljivih grupa, kao sto su manjinske zajednice, žene, deca, osobe sa invaliditetom su uvek interesantni za medije, te protparoli moraju posebno voditi računa da informacije vezane za ovu tematiku redovno dolaze do medija i javnosti. 
Faza Objavljivanja odluka 
Ako je odluka usmeno objavljena, sud će putem javnog glasila dati obaveštenje tek kad je pismeni otpravak takve odluke uručen strankama. 
Sudije strankama i drugim učesnicima u raspravi daju izjave samo na ročištu ili pismeno po dostavljenom zahtevu u skladu sa odredbama Zakona o slobodnom pristupu informacija od javnog značaja. 
Kada u usmenom davanju informacija ne učestvuje predsednik veća-sudija ili sudija pojedinac on (ona) će se prethodno konsultovati i u obavezi je da uradi nacrt izjave po pitanjima koja će biti javno objavljena. 
Ako sudija ili osoba koja je određena za prezentovanje informacija daje određenu informaciju, on (ona) ne sme da iznosi svoje stavove, jer u javnim glasilima istupa kao predstavnik suda. 
U svom radu portparol mora stalno, permanentno da vodi računa o kvalitetu i tačnosti informacija za pojedinu fazu postupka, kako neodgovarajućom informacijom ne bi narušio ugled suda i naneo štetu strankama. To će se postići i time što će predsednik suda ili predsednik veća u konkretnom predmetu sačiniti službenu belešku o informacijama iz predmeta koja će biti prosleđena portparolu radi objavljivanja. 
Radi unapređenja prakse u radu portparola, isti će sarađivati i razmenjivati iskustva i sa drugim državnim organima i portparolima drugih sudova. 
Ako sud utvrdi da su mediji objavili informaciju koja nije u skladu sa datim obaveštenjem koje je dao sud, odnosno da su informacije objavljene neobjektivno u medijima i ne prikazuju tok postupka, predsednik suda ili lice ovlašćeno za odnose s javnošću imaju pravo da zahtevaju od medija koji su objavili tu informaciju ispravku, odgovor ili korekciju. 
Odgovor medijima može jedino da da predsednik suda, ali i pismeno da zahteva pristup audio i video datoteci programa u kom se informacija emitovala na radiju i televiziji. Ako sud smatra da su informacije jako naškodile interesu suda i pravosuđa, o tome će predsednik suda obavestiti predsednika neposredno višeg suda i Ministarstvo pravde. 
Član 29: Svako ima pravo na slobodu mišljenja i izražavanja. Ovo pravo uključuje slobodu da se govorom, pisanjem, slikom ili na bilo koji drugi način traže, primaju i šire obaveštenja i ideje.Svako ima pravo na pristup podacima u posedu državnih organa, u skladu sa zakonom. Pravo na slobodu izražavanja se može ograničiti zakonom, ako je to neophodno radi zaštite prava i ugleda drugih lica, očuvanja autoriteta i nepristrasnosti suda, nacionalne bezbednosti, javnog zdravlja i morala ili javne bezbednosti. Ustav Republike Srbije (" Službeni glasnik RS br. 98 / 2006) 
Član 42: Zajemčena je zaštita podataka o ličnosti.Prikupljanje, držanje, obrada i korišćenje podataka o ličnosti uređuju se zakonom.Zabranjena je i kažnjiva upotreba podataka o ličnosti izvan svrhe za koju su prikupljeni, u skladu sa zakonom, osim za potrebe vođenja krivičnog postupka ili zaštite bezbednosti Republike Srbije, na način predviđen zakonom.Svako ima pravo da bude obavešten o prikupljenim podacima o svojoj ličnosti, u skladu sa zakonom, i pravo na sudsku zaštitu zbog njihove zloupotrebe. 
Član 46: Jemči se sloboda mišljenja i izražavanja, kao i sloboda da se govorom, pisanjem, slikom ili na drugi način traže, primaju i šire obaveštenja i ideje.Sloboda izražavanja može se zakonom ograničiti, ako je to neophodno radi zaštite prava i ugleda drugih, čuvanja autoriteta i nepristrasnosti suda i zaštite javnog zdravlja, morala demokratskog društva i nacionalne bezbednosti Republike Srbije. 
Član 50: Svako je slobodan da bez odobrenja, na način predviđen zakonom, osniva novine i druga sredstva javnog obaveštavanja. Televizijske i radio-stanice osnivaju se u skladu sa zakonom.U Republici Srbiji nema cenzure. Nadležni sud može sprečiti širenje informacija i ideja putem sredstava javnog obaveštavanja samo ako je to u demokratskom društvu neophodno radi sprečavanja pozivanja na nasilno rušenje Ustavom utvrđenog poretka ili narušavanje teritorijalnog integriteta Republike Srbije, sprečavanja propagiranja rata ili podstrekavanja na neposredno nasilje ili radi sprečavanja zagovaranja rasne, nacionalne ili verske mržnje, kojim se podstiče na diskriminaciju, neprijateljstvo ili nasilje. Ostvarivanje prava na ispravku neistinite, nepotpune ili netačno prenete informacije kojom je povređeno nečije pravo ili interes i prava na odgovor na objavljenu informaciju uređuje se zakonom. 
Član 51: Svako ima pravo da istinito, potpuno i blagovremeno bude obaveštavan o pitanjima od javnog značaja i sredstva javnog obaveštavanja su dužna da to pravo poštuju.Svako ima pravo na pristup podacima koji su u posedu državnih organa i organizacija kojima su poverena javna ovlašćenja, u skladu sa zakonom. 
Član 2: Javno informisanje je slobodno i u interesu javnosti, ne podleže cenzuri, niko ne sme, čak ni na posredan način da ograničava slobodu javnog informisanja, naročito zloupotrebom državnih ili privatnih ovlašćenja, zloupotrebom prava, uticaja ili kontrole nad sredstvima za štampanje i distribuciju javnih glasila ili nad uređajima za emitovanje i radio frekvencijama, kao ni bilo kojim drugim načinom podesnim da ograniči slobodan protok ideja, informacija i mišljenja 
Član 4: U javnim glasilima slobodno se objavljuju ideje, informacije i mišljenja o pojavama, događajima i ličnostima o kojima javnost ima opravdani interes da zna, osim kada je drugačije određeno zakonom.Odredba stava 1. ovog člana primenjuje se bez obzira na način na koji je pribavljena informacija. 
Član 9: Nosiocima državnih i političkih funkcija ograničena su prava na zaštitu privatnosti koja imaju lica na koja se odnosi informacija, ako je informacija važna za javnost, s obzirom na činjenicu da lice na koje se odnosi informacija vrši određenu funkciju. 
Član 10: Državni organi i organizacije, organi teritorijalne autonomije i okalne samouprave, javne službe i javna preduzeća, kao i poslanici i odbornici, imaju obavezu da informaciju o svom radu učine dostupnom za javnost, i to pod jednakim uslovima za sve novinare i sva javna glasila. 
Član 41: Radi zaštite prava maloletnika, u javnim glasilima mora se posebno voditi računa da sadržaj javnog glasila i način distribucije ne naškode moralnom, intelektualnom, emotivnom ili socijalnom razvoju maloletnika. Sadržaj javnog glasila koji može ugroziti razvoj maloletnika, u smislu stava 1. ovog člana, mora biti unapred jasno i vidno označen kao takav i distribuiran na način za koji je najmanje verovatno da će ga maloletnik koristiti.Maloletnik se ne sme učiniti prepoznatljivim u informaciji koja je podesna da povredi njegovo pravo ili interes. 
Član 45: Izuzetno od člana 43. ovog zakona, informacija iz privatnog života, odnosno lični zapis, može se objaviti bez pristanka lica na koje se odnosi, ako: je to lice informaciju, odnosno zapis, namenilo javnosti; se informacija, odnosno zapis, odnosi na ličnost, pojavu ili događaj od interesa za javnost, naročito ako se odnosi na nosioca državne ili političke funkcije, a objavljivanje je važno s obzirom na činjenicu da lice obavlja tu funkciju; je lice svojim ponašanjem dalo povoda za objavljivanje informacije, odnosno zapisa; je informacija saopštena, odnosno zapis načinjen u javnoj skupštinskoj raspravi ili u javnoj raspravi u nekom skupštinskom telu; je objavljivanje u interesu pravosuđa, bezbednosti zemlje ili javne bezbednosti; se lice nije protivilo pribavljanju informacije, odnosno pravljenju zapisa, iako je znalo da se to čini radi objavljivanja; je objavljivanje u interesu nauke ili obrazovanja; je objavljivanje potrebno radi upozorenja na opasnost (sprečavanje zarazne bolesti, pronalaženje nestalog lica, prevare i slično); se zapis odnosi na mnoštvo likova ili glasova (navijača, koncertne publike, demonstranata, uličnih prolaznika i slično); se radi o zapisu s javnog skupa; je lice prikazano kao deo pejzaža, prirode, panorame, naseljenog mesta, trga, ulice ili kao deo sličnog prizora. 
Sudski poslovnik (Službeni glasnik RP br. 110 / 2009) 
Član 57: U cilju obezbeđivanja objektivnog, pravovremenog i tačnog obaveštavanja javnosti o radu suda i sudskim postupcima, predsednik, sudije i sudsko osoblje dužni su da obezbede potrebne uslove, kao i odgovarajući pristup medijima u pogledu aktuelnih informacija i postupaka koji se vode u sudu, vodeći računa o interesima postupka, privatnosti, kao i bezbednosti učesnika u postupku.Vreme, mesto i predmet suđenja svakodnevno se objavljuju na vidnom mestu ispred prostorije u kojoj će se suđenje održati ili na drugi pogodan način.Za suđenje za koje postoji veće interesovanje javnosti sudska uprava će obezbediti prostoriju koja može primiti veći broj lica. Sudsko veće je dužno da po nalogu predsednika održi suđenje u većoj prostoriji koja je obezbeđena. 
Član 58: Obaveštenja za medije o radu suda i pojedinim predmetima daje predsednik, lice zaduženo za informisanje javnosti (portparol) ili posebna služba za informisanje. Sudovi republičkog ranga, apelacioni sudovi i sudovi sa posebnim odeljenjima ili većim brojem sudija određuju lice zaduženo za informisanje javnosti (portparol). Informacije o pravnosnažno okončanim postupcima pred sudom obavezno se objavljuju kada je zakonom, ili posebnim propisom predviđeno, kao i u slučajevima za koje je javnost posebno zainteresovana.Informacije i podaci koji se dostavljaju javnosti moraju biti tačni i potpuni. Podaci koji prema posebnim propisima predstavljaju tajnu i zaštićeni podaci čije objavljivanje je isključeno ili ograničeno zakonom se ne saopštavaju.Prilikom kontakta sa javnošću i medijima koristiće se sredstva savremene komunikacije u skladu sa materijalno-tehničkim mogućnostima suda (prostorija za pres konferencije - medija centar, izveštavanje putem veb-stranice i sl.). O ravnomernoj zastupljenosti predstavnika različitih medija na suđenjima staraće se predsednik. 
Član 59: Fotografisanje, audio i video snimanje u zgradi suda može se obaviti samo uz prethodno pribavljeno pisano odobrenje predsednika, u skladu sa posebnim zakonom. 
Član 60: Fotografisanje, audio i video snimanje na ročištima u cilju javnog prikazivanja snimka obavlja se po odobrenju predsednika, uz prethodno pribavljenu saglasnost predsednika veća, sudije i pisanog pristanka stranaka i učesnika snimljene radnje.Prilikom davanja odobrenja za fotografisanje i snimanje vodiće se računa o interesovanju javnosti, interesu postupka, privatnosti i bezbednosti učesnika u postupku.Fotografisanje, audio i video snimanje u sudnici, nakon pribavljenog odobrenja, obavljaće se pod nadzorom sudije, na način koji obezbeđuje nesmetan tok suđenja i red u sudnici. 
Član 61: Sud najmanje jedanput godišnje, a najkasnije do 1. februara tekuće godine za prethodnu godinu, izrađuje informator sa osnovnim podacima o radu, koji su propisani posebnim zakonom i ovim poslovnikom, a od značaja su za ostvarivanje prava građana i prezentaciju organizacije rada suda javnosti. Informator sadrži: naziv i sedište suda; godišnji raspored poslova; kontakt informacije (telefon, faks, veb-stranicu i adresu elektronske pošte), imena rukovodilaca sudske uprave, podatke o radnom vremenu suda i njegovih službi, imena i kontakte lica ovlašćenih za prijem, obaveštavanje stranaka i postupanje po pritužbama, imena i kontakte lica ovlašćenih za izdavanje uverenja i overu potpisa; imena i kontakte lica ovlašćenih za omogućavanje razgledanja, prepisivanja i kopiranja spisa.Informator iz stava 1. ovog člana, zbirke odluka i pravnih stavova, sud može objavljivati u štampanom ili elektronskom obliku. 
IV 
KONCEPT INTERNIH KOMUNIKACIJA VIŠEG SUDA U UŽICU - PRIMER 
Shodno napred naznačenim ustavnim, zakonskim i odredbama Sudskog poslovnika, Predsednik Višeg suda se opredelio da će se saradnja sa medijima u Višem 
sudu u Užicu obavljati neposredno i putem portparola. 
Portparol za medije u Višem sudu u Užicu će svoju funkciju vršiti putem konferencija za štampu, pismenih saopštenja i na drugi odgovarajući način, kada se 
za to ukaže potreba. 
Uviđaj i istraga 
