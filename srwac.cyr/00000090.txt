Narodni muzej Valjevo ovogodišnji je dobitnik nagrade Turistički cvet, najvećeg nacionalnog priznanja za doprinos razvoju turizma koju svake godine dodeljuje Turistička organizacija Srbije. Narodni muzej Valjevo je prva muzejska institucija u Srbiji koja je dobila ovu nagradu. 
Stručni žiri Turističke organizacije Srbije Turistički cvet dodeljuje u deset različitih kategorija, a valjevski muzej je nagrađen u tradicionalno najkonkurentnijoj kategoriji: 
Dodela nagrade Turistički cvet održaće se danas, na Svetski dan turizma, u Novom Sadu, u okviru ceremonije otvaranja 45. Međunarodnog sajma turizma. 
Rezultati rada u periodu juli 2011 juli 2012. godine, na osnovu kojih je nagrađen Narodni muzej Valjevo, je doprinos povećanju atraktivnosti destinacije otvaranjem dve nove stalne postavke (postavka o Desanki, perom i slikom, u istorijskom spomen kompleksu u Brankovini i postavka Kula Nenadovića u istoimenom objektu u Valjevu). 
Muzej je doprineo proširivanju asortimana suvenirske ponude Valjeva i okoline realizujući veći broj raznovrsnog informativno-edukativnog i suvenirskog materijala vezanog kako za nove postavke, tako i za druge sadržaje. 
Direktnim angažmanom Narodnog muzeja Valjevo uticalo se na znatno povećanje posete Valjevu, i to od posetilaca kojima je primarni razlog posete upravo obilazak muzejskih sadržaja u Valjevu (centralna postavka Muzeja, postavke u Muselimovom konaku i postavka u Kuli Nenadovića) i Brankovini, što se odrazilo i kroz merljive socio-ekonomske efekte. Muzej je dao poseban doprinos razvoju teorije kulturnog i muzejskog turizma objavljivanjem monografije: Muzeji, menadžment, turizam ka savremenom muzeju, od teorije do prakse autora dr Vladimir Krivošejev. 
