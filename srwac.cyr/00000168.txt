Informisanje o postupku i podnošenje prijave za akreditaciju
Ukoliko korisnik (telo za ocenjivanje usaglašenosti) želi da se akredituje može podneti obrazac prijave za akeditaciju (ATS-PR11-O01) (kliknite na izabranu opciju za preuzimanje u. pdf formi ili u. doc formi) Akreditacionom telu Srbije. Popunjeni obrazac prijave sa neophodnom dokumentacijom i dokazom o uplaćenim troškovima u skladu sa Odlukom o visini troškova akreditacije, podnosilac prijave za akreditaciju, dostavlja ATS-u i u papirnoj formi i u elektronskom obliku, na CD-u u. pdf formatu, na adresu:
Po preuzimanju prijave za otpočinjanje prve akreditacije ili proširenje ili ponovnu akreditaciju, a na osnovu člana 1. Odluke o visini troškova akreditacije (Sl. glasnik RS br. 31 / 2008), organizacije unapred uplaćuju odgovarajuće troškove akreditacije na račun ATS-a 840 - 867668 - 22. Detaljno uputstvo o troškovima akreditacije i kako popuniti obrasce naloga za prenos možete pogledati u sledećem dokumentu: Odluka o visini troškova akreditacije i uputstvo za primenu odluke,
Telo za ocenjivanje usaglašenosti podnosi prijavu za akreditaciju za obim za koji smatra da je kompetentno. Ovaj obim akreditacije se usaglašava u početnoj fazi postupka akreditacije i konačno utvrđuje u postupku ocenjivanja, što uključuje obavezna osvedočenja prema utvrđenim pravilima.
ATS je utvrdio smernice za iskazivanje obima akreditacije laboratorija za ispitivanje, laboratorija za etaloniranje, medicinskih laboratorija, kontrolnih i sertifikacionih tela, kojih su podnosioci prijave za akreditaciju dužni da se pridržavaju.
Zahtevi koji se odnose na akreditaciju za pojedine vrste organizacija za ocenjivanje usaglašenosti su utvrđeni u srpskim, odnosno preuzetim evropskim i međunarodnim standardima i uputstvima iz serija EN 45000 i ISO / IEC 17000.
Prijava za akreditaciju (obrazac prijave za akreditaciju i prateća dokumentacija) koju podnosi ATS-u zainteresovani korisnik treba da sadrži:
1. opšte karakteristike tela za ocenjivanje usaglašenosti, uključujući podatke o organizaciji kojoj pripada, ime, adresu, pravni status i ljudske i tehničke resurse;
2. opšte informacije koje se odnose na telo za ocenjivanje usaglašenosti, kao što su njegove aktivnosti, odnos unutar većeg pravnog lica, ukoliko postoji, i adrese svih njegovih fizičkih lokacija koje obim akreditacije treba da obuhvati;
3. jasno definisan traženi obim akreditacije;
4. saglasnost da će ispunjavati zahteve za akreditaciju i druge obaveze organizacije za ocenjivanje usaglašenosti;
5. opis usluga ocenjivanja usaglašenosti koje telo za ocenjivanje usaglašenosti obavlja i spisak standarda, metoda ili procedura za koje organizacija za ocenjivanje usaglašenosti traži akreditaciju, kao i ograničenja mogućnosti ukoliko postoje, i
6. kopiju poslovnika o kvalitetu tela za ocenjivanje usaglašenosti i odgovarajuća prateća dokumenta i zapise, kao što su informacije o učešću u ispitivanju osposobljenosti, ukoliko postoje.
Prijava za akreditaciju smatra se kompletnom ako su svi navedeni prilozi dostavljeni ATS-u uz popunjen obrazac Prijave.
Na zahtev podnosioca prijave može se organizovati informativni sastanak radi utvrđivanja da li delatnost koju telo za ocenjivanje usaglašenosti obavlja može biti predmet akreditacije ili da li je namera tog tela u skladu sa nadležnošću / delokrugom rada i politikom ATS-a.
Napomena 2): Standardi u kojima su dati zahtevi za određene vrste akreditacije mogu se kupiti u Institutu za standardizaciju Srbije, ulica Stevana Brakusa 2 (Banovo Brdo), 11030 Beograd ili se mogu naručiti putem sajta Instituta.
Razmatranje prijave za akreditaciju
RAZMATRANjE PRIJAVE ZA AKREDITACIJ U
- Razmatranje prijave za akreditaciju
Prijava za akreditaciju sa pratećom dokumentacijom se evidentira u ATS-u na propisan način. Kompletnost i adekvatnost svake podnete prijave za akreditaciju i prateće dokumentacije se preispituje i, u slučaju da prijava nije kompletna, ATS će tražiti od podnosioca prijave da u roku, ne dužem od 15 radnih dana, dopuni prijavu. Dopuna prijave za akreditaciju se može tražiti najviše dva puta.
Ukoliko, na osnovu preispitivanja ATS ne može prihvatiti prijavu za akreditaciju (npr. prijavljeni obim akreditacije nije u delokrugu rada ATS-a ili iz bilo kog drugog opravdanog razloga), podnosilac prijave će o tome pisanim putem biti obavešten, uz adekvatno objašnjenje odbijanja, a dostavljena dokumentacija će biti vraćena.
Podnosilac prijave, u tom slučaju, ima pravo žalbe.
- Ugovaranje
Nakon prihvatanja prijave za akreditaciju od strane ATS-a, međusobna pitanja u vezi sa postupkom akreditacije, dodelom akta o akreditaciji, održavanja akreditacije i troškovima akreditacije, ATS i podnosilac prijave uređuju ugovorom.
U ugovoru su navedeni prava i obaveze ugovornih strana, kao i način sprovođenja postupka akreditacije. U ime ATS-a ugovor potpisuje direktor.
- Preliminarna poseta
Podnosilac prijave, prilikom ugovaranja može da se izjasni za realizaciju preliminarne posete tokom koje treba da se oceni njena spremnost za ocenjivanje i za koju snosi propisane troškove. Preliminarnu posetu obavlja nadležno lice iz ATS-a.
O realizovanoj preliminarnoj poseti se izrađuje zapisnik o poseti koji se dostavlja podnosiocu prijave za akreditaciju.
Ocenjivanje
OCENjIVANjE
- Pregled dokumentacije
Pregled dostavljene dokumentacije obavlja vođa tima, uz angažovanje članova tima. Pregledom dokumentacije se utvrđuje usaglašenost dokumentacije sa zahtevima referentnih dokumenata za prijavljenu vrstu, i obim akreditacije. Neusaglašenosti i / ili nedostaci utvrđeni u ovoj fazi moraju biti otklonjeni u roku ne dužem od 20 radnih dana.
- Ocenjivanje na licu mesta
Za svako ocenjivanje vođa tima u saradnji sa ATS-om i članovima tima izrađuje plan ocenjivanja i usaglašava termin za sprovođenje ocenjivanja na licu mesta sa podnosiocem prijave. Plan, pored ostalih elemenata, obavezno sadrži i eksplicitno navođenje postupaka ocenjivanja usaglašenosti koji će biti predmet osvedočenja.
Osvedočenje se može obaviti na lokaciji podnosioca prijave i / ili na lokacijama gde on obavlja poslove ocenjivanja usaglašenosti za koje je zatražio akreditaciju. Kada osvedočenje u planirane i dogovorene poslove ocenjivanja usaglašenosti nije moguće sprovesti tokom ocenjivanja na licu mesta, ono se planira posebno - pre ili posle ocenjivanja na lokaciji. Izbor reprezentativnih uzoraka poslova ocenjivanja usaglašenosti se obavlja uz poštovanje kriterijuma za osvedočenje koji su dati u proceduri Kriterijumi za osvedočenje.
Ocenjivanje na licu mesta sprovodi se u skladu sa procedurom ATS-a za ocenjivanje tela za ocenjivanje usaglašenosti i sastoji se od uvodnog sastanka, ocenjivanja i završnog sastanka.
Na uvodnom sastanku predstavnicima podnosioca prijave saopštavaju se sve relevantne informacije u vezi postupka ocenjivanja i daljeg toka postupka akreditacije. Na uvodnom sastanku se, između ostalog potvrđuje plan i obim ocenjivanja.
Podnosilac prijave mora tokom ocenjivanja omogućiti timu za ocenjivanje ATS-a uvid u sva relevantna dokumenta, pristup u sve prostorije koje su u vezi sa poslovima ocenjivanja usaglašenosti za koji se traži akreditacija, kao i kontakte sa osobljem koje je uključeno u poslove obuhvaćene ocenjivanjem.
Na završnom sastanku, tim za ocenjivanje obaveštava predstavnike podnosioca prijave o nalazima ocenjivanja, uključujući i nalaze o utvrđenim neusaglašenostima, kao i zaključke tima za ocenjivanje.
Podnosiocu prijave mora se omogućiti da postavi pitanja, odnosno zatraži razjašnjenja u vezi nalaza. Vođa tima formira Zapisnik sa završnog sastanka koji obuhvata osnovne informacije o toku ocenjivanja na licu mesta, listu utvrđenih neusaglašenosti i zaključke tima za ocenjivanje. Zapisnik potpisuje vođa tima i predstavnik podnosioca prijave za akreditaciju. Ukoliko ne dođe do razumevanja, odnosno ne postigne se saglasnost u vezi sa konstatovanim neusaglašenostima, vođa tima o tome daje informaciju u zapisnik. Predstavnici tela za ocenjivanje usaglašenosti se izjašnjavaju o nalazima ocenjivanja i u slučaju neslaganja sa nalazima tima za ocenjivanje, prigovor mogu proslediti ATS-u.
Nakon ocenjivanja na licu mesta, vođa tima za ocenjivanje izrađuje pisani izveštaj o ocenjivanju, u roku ne dužem od 20 radnih dana nakon realizovanog ocenjivanja. Dostavljeni izveštaj i dokumentacija sa ocenjivanja se razmatra i usvaja od strane ATS-a.
- Otklanjanje neusaglašenosti
Kada su tokom ocenjivanja utvrđene neusaglašenosti, podnosilac prijave je dužan da u roku od 10 radnih dana dostavi predlog korektivnih mera za otklanjanje utvrđenih neusaglašenosti koji uključuje i analizu uzroka neusaglašenosti. Ukoliko vođa tima i članovi tima za ocenjivanje ne ocene predložene korektivne mere kao adekvatne podnosilac prijave ima rok od 5 radnih dana da definiše novi predlog korektivnih mera. Rok za otklanjanje neusaglašenosti ne može biti duži od četiri meseca prilikom početnog ocenjivanja, od dana kada je prihvaćen predlog korektivnih mera za njihovo otklanjanje. U svim ostalim slučajevima, rok za otklanjanje neusaglašenosti ne može biti duži od dva meseca.
Vođa tima u saradnji sa članovima tima za ocenjivanje potvrđuje da li su utvrđene neusaglašenosti otklonjene na zadovoljavajući način. Postupak potvrđivanja otklanjanja neusaglašenosti može uključiti jednu ili kombinaciju dostave pisanih dokaza da su utvrđene neusaglašenosti otklonjene ili naknadno ocenjivanje.
Ukoliko se neusaglašenosti ne definišu u utvrđenom roku, odnosno ne otklone u predviđenom roku, ATS donosi odluku o prekidu postupka akreditacije, a postupak se može ponovo pokrenuti podnošenjem nove prijave za akreditaciju po isteku 6 meseci od donošenja odluke o prekidu postupka akreditacije. Podnosilac prijave, u tom slučaju, ima pravo žalbe.
Dodela akreditacije
DODELA AKREDITACIJE
- Odluka o akreditaciji
