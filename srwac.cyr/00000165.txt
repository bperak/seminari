[ 2 ] Ovaj svečani dan počeo je molitveno Svetom Arhijerejskom liturgijom u prisustvu mnoštva vernika pridošlih ne samo iz parohije crkve Svetog Luke nego i iz drugih delova grada.
[ 3 ] U toku Svete Liturgije u čin arhimandrita Patrijarh je rukoproizveo protosinđela Davida (Perovića).
Pri kraju Svete Liturgije, u prisustvu g. Srđana Srećkovića, ministra vera i dijaspore, Patrijarh Irinej je dodelio gramate zaslužnim vernicima za pokazanu ljubav i revnost prema Srpskoj Pravoslavnoj Crkvi, a posebno na uloženom trudu i doprinosu prilikom izgradnje crkvene sale i pomoćnog objekta u porti crkve Svetog apostola Luke u Košutnjaku kao i zaslužnim za postavljanje i uređenje dečijeg parka u porti hrama. Patrijarašku gramatu dobili su: g. Ivan Ivanov, g. Vesko Ražnjatović, g. Vuk Nikitović, g. Andrija Drča, g. Žarko Vuković, g. Vladimir Pavlović, g. Zoran Orlović, g-đa Danica Drašković, g. Bojan Milić, predsednik Opštine Rakovica i g. Mirko Jovanović, službenik Opštine.
Po završetku Svete Liturgije, Njegova Svetost je zajedno sa saslužaščim sveštenstvom osveštao novu salu parohijskog doma čiji će prostor biti namenjen za misionarsku delatnost ove parohije kao što su: predavanja, pravoslavne tribine, promocije knjiga itd.
[ 11 ]
Sa velikim nestrpljenjem i radošću nasmejani i razdragani mališani su iščekivali dolazak Patrijarha i svečano otvaranje svog parka. Njegova Svetost Patrijarh Irinej je šetajući kroz ovaj park radosti, igre i znanja znatiželjno raspitivao za svaki od sadržaja kako fukcioniše i čemu služi.
Glavni asistenti Njegovoj Svetosti bili su upravo mališani koji su, kroz igru, predstavili svaku od igraonica. Posebno je bilo zanimljivo u letnjoj učionici gde su se budući majstori interneta svojski potrudili da na malim prenosivim računarima pokažu Patrijarhu kako oni funkcionišu i šta se sve zanimljivo može uz njih naučiti.
