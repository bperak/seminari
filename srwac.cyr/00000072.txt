Vesti 
Tvorci teorije o velikom prasku možda nisu bili u pravu što se tiče svega, ali u jednom sigurno jesu Univerzum se hladi, baš kako su i predvideli. 
Astronomi su nedavno izvršili najpreciznija merenja do sada, prema kojima su utvrdili da se Univerzum postepeno hladi tokom proteklih 13,77 biliona godina njegovog postojanja. Internacionalni tim astronauta koristio je australijski radio teleskop prilikom merenja temperature gasova u galaksiji udaljenoj 7,2 biliona svetlosnih godina. Uporedili su kretanje različitih molekula gasa u neimenovanoj galaksiji i ukazali su na temperaturu u momentu u kom su radio talasi prolazili kroz galaksiju. Njihovo otkriće će naučnicima koji veruju u teoriju velikog praska dati još jednu potvrdu. 
Istraživači su otkrili da galaksija ima temperaturu od minus 270 stepeni, što je samo 3 stepena iznad apsolutne nule. Ako je teorija velikog praska zaista tačna, ostatak radijacije od velikog praska zagrejao je ove gasove u dubini galaksije, koji su pomogli u otkrivanju osnovne temperature Univerzuma. Kako se Univerzum širi, temperatura pozadinskog zračenja polako opada. Ovo je prvi put da je temperatura drevnog Univerzuma ovako precizno izmerena, a pomoći će u proveri i podršci teorije o tome kakav je Univerzum bio i kako se razvijao. 
Iako se temperatura svemira lagano kreće ka apsolutnoj nuli, nikad neće u potpunosti doći do nje. A čak i ukoliko bi došla, više nam to ne bi ni bilo važno. Ono što je mnogo bitnije je to što se dešava na Zemlji, u našoj galaksiji, u kojoj radijacija preplavljuje Univerzum u kom živimo. 
Profesor medicinskog fakulteta na Harvardu, dr Džordž Čurč, jedan od pionira projekta ljudskog genoma, veruje da može da rekonstruiše DNK neandertalaca i ponovno oživi ovu izgubljenu vrstu. 
Dr Čurč smatra da je uspeo da skupi dovoljno genetskog materijala neandertalaca iz uzoraka kostiju i planira da njihov DNK stavi u matične ćelije, koje bi potom umetnuo u ljudski embrion u ranim fazama razvoja. Nakon nekoliko dana rasta u laboratorijskim uslovima, hibridni embrion bio bi usađen u matericu surogat-majke. Zavisi od mnogo faktora, ali verujem da je izvedljivo. Sve što mi sad treba je avanturistički nastrojena ljudska ženka, koja bi bila surogat-majka, rekao je Čurč. 
Danas neandertalce doživljavamo kao primitivne verzije modernog čoveka, više nalik životinjama nego nama. Ipak, radilo se o kulturalno razvijenoj vrsti, koja je imala složene pogrebne rituale i duhovna uverenja, proizvodila sofisticirane alate, odeću, nakit i oružje. Imali su i veći mozak od današnjih ljudi, ali živeli su u manjim grupama, i naučnici danas veruju da je baš ta činjenica presudila u korist Homo sapiensa. 
Neandertalci su izumrli pre 33000 godina, možda čak i kasnije. Veruje se da su se povremeno parili i sa našom vrstom, i da se u našem genomu danas nalazi i mali postotak gena neandertalaca. 
Dr Čurč veruje da bi njegov projekat koristio celom čovečanstvu. Neandertalci bi mogli da razmišljaju različito od nas. Mogli bi čak biti i inteligentniji od nas. Kada dođe trenutak u kom bismo morali da se nosimo sa smrtonosnom epidemijom, ili napuštanjem planete na kojoj živimo, verovatno je da bi njihov način razmišljanja mogao biti koristan, rekao je dr Čurč. 
Internacionalni standard koji se definiše prototipom kilograma, sačinjenim od legura platine i iridijuma, koji se čuva u Međunarodnom birou za težine i mere, dobio je desetak mikrograma u svojoj masi zbog kontaminacije površine, otkrila je nova studija. 
Rezultat ovog istraživanja mogao bi da bude da svaka zemlja koja koristi ovu mernu jedinicu blago izmeni definiciju kilograma a to bi poremetilo naučne eksperimente koji zahtevaju vrlo precizna merenja, kao i međunarodnu trgovinu opasnim materijalima. Ipak, ozon i ultraljubičasto svetlo mogli bi biti iskorišćeni za čišćenje kilograma, bez oštećenja. 
Ova tehnika čišćenja mogla bi da bude i opšte prihvaćena kao način da se osnovna jedinica mase održi konzistentnijom. Potrebna je samo oprema koju nije teško nabaviti i ne zahteva previše investiranja u vreme i novac, kaže metrolog dr Ričard Dejvis, konsultant Biroa za težinu i mere u Parizu. 
Kilogram je usvojen kao međunarodni standard na Konvenciji o metru iz 1875. godine. Do tada, naučnici su se borili sa svojim eksperimentima bez konzistentnog, standardnog načina za merenje mase, koji je uz to i visoko precizan. Da bi se problem razrešio, stvoren je cilindrični komad mase koji je nazvan Međunarodni prototip kilograma, a napravljen je od legura platine i iridijuma. Taj cilindar koji teži okvirno 2.2 funte, odnosno tačno 1 kg proglašen je za definiciju kilograma. Tokom 1880. godine, oko 40 kopija ovog prototipa prosleđeno je državama potpisnicama Konvencije o metru, objasnio je koautor studije Piter Kampson, metrolog sa Univerziteta u Njukaslu. Još tada, naučnici su shvatili da površina prototipa može biti izmenjena iz brojnih razloga. 
Prototipovi se čuvaju u specijalnim laboratorijskim uslovima pod konstantnom temperaturom i pritiskom, ali ipak ne postoji način da se u potpunosti izoluju od vazdušnog zagađenja i kontaminacije, rekao je dr Kampson. 
Kada biljke imaju potrebu za vodom ili sunčevom svetlošću, to niko ne može da zna i da čuje njihov poziv za pomoć. Novi " Flauver Pauver " senzor može da spreči tu " tihu patnju " upozoravajući ljude na potrebe svojih biljaka. " Flauver Pauver " senzor namenjen je da se zabode u zemlju u saksijama u kojima se nalaze biljke, gde meri parametre koji su od suštinske važnosti za zdravlje tog tipa biljaka. Kada stvari ne štimaju, obaveštava vas preko vašeg mobilnog telefona. 
Ovaj uređaj posebno prati stanje sunčeve svetlosti, vlažnosti zemljišta, temperaturu okoline i nivoa đubriva. Dobijeni podaci pomoću blututa prenose se do pametnog telefona ili tableta. Ako nešto nije u redu sa biljkom - ako joj je potrebno zalivanje na primer - vlasnik će biti upozoren na to. 
" Ovakvo nešto želi svaka biljka ", kaže Lea Haran, viši potpredsednik Eirfoil preduzeća. " Ovo je upravo čarobni štapić koji smo želeli da imamo pri uzgajanju biljaka. Kombinacija senzora i aplikacije deluju kao digitalni vodič za vlasnika biljke koji ne poseduju razvijenu veštinu uzgajanja. Ljudi mogu da pretražuju uputstva za negu biljaka iz baze od 6000 vrsta ili čak da pretražuju po boji ili slikama ako ne znaju ime biljke. 
Ovaj uređaj radi na jednu AAA bateriju koja mu omogućava da šalje blutut signal svakih 15 minuta u kontinuiranom trajanju od oko šest meseci. Flauver Pauver je izum Parot-a, kompanije za bežične tehnologije. Kompanija smatra da će Flauver Pauver prokrčiti put kao prvi od mnogih nisko-energetskih blutut senzora koji obične gedžete za domaćinstvo mogu da transformišu u pametne uređaje. 
Čak i sasvim mala kolebljivost aktivnosti Sunca menja vreme na Zemlji, ali ne i klimu, zaključili su američki naučnici posle višegodišnjeg osmatranja i merenja. 
U galaktičkom poretku Sunce je izuzetno mirna, konstantna zvezda - njen sjaj varira jedva 0,1 odsto tokom jedanaestogodišnjeg solarnog ciklusa. Međutim, istraživači počinju da shvataju da čak i te, naizgled sitne promene, imaju znatan uticaj na vreme na Zemlji. 
Novi izveštaj Nacionalnog istraživačkog saveta Sjedinjenih Američkih Država " Efekti solarne varijabilnosti na klimu Zemlje ", pokazuje iznenađujuće složen način na koji utiče aktivnost Sunca. Razumevanje povezanosti Sunca i vremena zahteva širinu stručnosti u oblastima kao što su fizika plazme, solarna aktivnost, hemija atmosfere i dinamika fluida, molekulana fizika, čak i istorija, pa je ovaj projekat okupio desetine stručnjaka. 
Jedan od stručnjaka, Greg Kop iz Laboratorije Univerziteta u Koloradu za atmosfersku i svemirsku fiziku, istakao je da, iako varijacije svetlosti Sunca tokom njegovog jedanaestogodišnjeg ciklusa aktivnosti iznose samo jednu desetinu jednog procenta, i ta, tako mala promena, važna je na Zemlji. " Čak i obično kratkoročne varijacije od 0,1 odsto količine Sunčevog zračenja nadmašuju sve druge izvore energije ukupno ", među kojima je i prirodna radioaktivnost jezgra Zemlje, kaže dr Kop. 
Od posebnog značaja je ekstremno ultraljubičasto zračenje Sunca koje je najveće u godinama maksimuma solarnog ciklusa. Ovo zračenje, međutim, ne varira za minijaturnih 0,1 odsto, već uz neverovatne promene za 10 ili više puta. To snažno utiče na hemijsku i toplotnu strukturu gornjeg dela atmosfere. 
Istraživači su se takođe usredsredili na složene međuzavisnosti slojeva atmosfere i okeana, delom uz uticaj hemjskih reakcija, termodinamike i fizike fluida. 
Istraživanje sprovedeno na jednom španskom univerzitetu potvrdilo je podatke o smanjenju interesa za novine među mladim ljudima starosti između 16 i 30 godina. Šta više, tri od četiri pojedinca unutar ove starosne grupe, više od televizije koristi socijalne mreže kao izvor informacija. 
Samo njih 28,8 odsto od cele ove starosne grupe stanovništva dnevno čita novine. S druge strane, internet sve više igra vodeću ulogu, a posebno društvene mreže, objašnjava Andre Kasero Ripoles, predavač na Odseku za komunikacijske nauke na Univerzitetu Haume. Istraživanje pokazuje da 77,4 odsto mladih u ovoj dobi koristi društvene mreže kako bi bili informisani. 
Rezultati predstavljaju dvostruki problem za štampu: gubitak publike i mogućnosti za sticanje publike u sledećoj generaciji. Većina ispitanika snažno je odbila opciju plaćanja za pristup dnevnim vestima. Samo je 6,2 odsto ispitanika izjavilo da bi bilo spremno pretplatiti se na neki oblik medijskih izvora. To odbijanje ide toliko daleko da će većina posetiti drugu besplatnu internet stranicu ako njihov omiljeni izvor vesti počne da naplaćuje pristup istima, ističu istraživači. 
Ipak, mladi ljudi pridaju veliku građansku vrednost vestima i u interesu im je da budu informisani. Čini se da se menja način poimanja novinskih informacija. Otvorila su se vrata za shvatanje vesti kao javnog servisa koji uvek mora da bude besplatno dostupan, objašnjavaju autori. Istraživanje predviđa da će novinski mediji svojim poslovnim modelima bez aktivnih strategija prilagođenih navikama potrošnje ili poimanju vesti kod mladih ljudi, u budućnosti naići na ozbiljne probleme, što će pokrenuti rizik njihovog nestajanja. 
