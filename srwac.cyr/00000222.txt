INFO
Održana XI Srbobranska brazda
ponedeljak, 09. avgust 2010.
Tradicionalno takmičenje orača Srbobranska brazda proteklog vikenda je po jedanaesti put održano na parcelama AD Pionir. Ove godine u tri kategorije nadmetalo se više od 20 najspretnijih paora iz Bečeja, Temerina, Novog Sada, Srbobrana i okolnij mesta. Takmičari su imali zadatak da određene parcele obrade u dubokom oranju, a stručni žiri, sastavljen od nekoliko inžinjera poljoprivrede, ocenjivao je otvaranje brazde, pravac oranja, ravnomernost dubine oranja, opšti izgled oranja, kao i završetak oranja i uzoravanje ovratine. Osim toga ocenjivala se i opremljenost traktora i orača.
Ukupno 41 dobrovoljni davalac krvi iz opštine Srbobran izdvojio je deo dragocene tečnosti u akciji koju je sprovela Opštinska organizacija Crvenog krsta. Na taj način Srbobranci su dali svoj doprinos osnaživanju zaliha krvi, neophodnih za normalno funkcionisanje zdravstvenih ustanova. Akcija je sprovedena u Lovačkom domu.
Uz malo volje plodno polje
četvrtak, 05. avgust 2010.
Učešćem u akciji Pokrajinskoj sekretarijata za poljoprivredu Za bogatiju Vojvodinu uz malo volje plodno polje, koju u opštini Srbobran sprovodi Poljoprivredna stručna služba iz Vrbasa, zemljoradnici imaju mogućnost da uzorkuju zemljište i utvrde plodnost, te dobiju preporuke o vrstama i količinama đubriva za ostvarivanje većeg prinosa, uz zaštitu agroekosistema.
Digitalna škola za osnovce
sreda, 04. avgust 2010.
Do kraja sledeće školske godine učenici svih osnovnih škola u Srbiji će dobiti opremljeni informatički kabinet, sa 30 računara i interenet konekcijom. To je plan Ministarstva za telekomunikacije, koje je pokrenulo akciju " Digitalna škola ". Da bi škola dobila trideset personalnih računara, softvere i opremu za informatičke učionice potrebno je da nastavnici popune prijavna dokumenta, objavljena na sajtu resornog ministarstva. Pravo imaju sve škole bez obzira na to da li već imaju računarske kabinete ili ne.
Apel poljoprivrednicima
utorak, 03. avgust 2010.
Ministarstvo poljoprivrede, šumarstva i vodoprivrede apeluje na sve poljoprivrednike da ne pale ostatke pri izvođenju poljoprivrednih radova, podsećajući da vatra uništava plodonosni sloj zemljišta, čime se smanjuje kvalitet zemljišta koji je najbitniji za donošenje roda i u sledećoj godini.
Vanredna akcija
ponedeljak, 02. avgust 2010.
Crveni krst opštine Srbobran organizovaće u četvrtak, 05. avgusta, u Lovačkom domu vanrednu akciju dobrovoljnog davanja krvi. Crveni krst apeluje na redovne davaoce, ali i na druge građane, da se odazovu akciji, jer, kao i obično, tokom letnjih meseci vlada nestašica krvi. Akcija traje od 08.00 do 12.00 časova.
Uređenje atmosferske kanalizacije
četvrtak, 29. jul 2010.
Posle obilnih kiša radnici Javnog preduzeća Direkcija za urbanizam i izgradnju opštine Srbobran i dalje se bave uređenjem i osposobljavanjem atmosferske kanalizacije. Rešavaju se problemi na mnogim kritičnim mestima u gradu, kako bi se sprečilo da eventualne obilne padavine ponovo izazovu plavljenje javnih i privatnih površina.
