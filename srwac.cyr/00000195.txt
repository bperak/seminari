Centar
Moravski kneza Rastislava je 862. godine zatražio od vizantijskog cara Mihaila episkopa i sveštenike koji bi hrišćansku veru propovedali na slovenskom jeziku. Vizantija je udovoljila Rastislavljevoj želji i poslala mu Ćirila i Metodija. Braća su se za ovaj posao ozbiljno spremila: Ćirilo je sastavio prvo slovensko pismo (glagoljica) i na jezik makedonskih Slovena iz okoline Soluna (koji su od detinjstva dobro znali) preveli su najnužnije crkvene knjige. Na taj način je stvorili slovenski književni jezik i postavili temelje slovenskoj književnosti. Godine 863. braća su krenula na put i 864. su stigli knezu Rastislavu koji ih je gostoljubivo primio. Uspeh njihove misije, mnogobrojni učenici i narodne simpatije izazvali su reakciju latinskog klera. Protiv slovenskih misionara je počela podmukla borba. Glavni argument protivnika slovenske liturgije bila je tzv. trojezična teorija prema kojoj postoje samo tri sveta jezika na kojima se mogu vršiti verski obredi: hebrejski, grčki i latinski. Nakon trogodišnjeg boravka u Moravskoj, braća su pošla na put kako bi episkop zamonašio Metodija i nove slovenske sveštenike. Došavši u Panoniju, neko vreme su se zadržali na dvoru kneza Kocelja kako bi ga upoznali sa svojim radom na slovenskoj crkvenoj knjizi. Stekavši i tu mnogo učenika, pošli su u Veneciju, gde su morali da vode oštru polemiku s tamošnjim trojezičnjacima. Odatle su otišli u Rim. U Rimu se Ćirilo razboleo i umro. Papa Hadrijan je odobrio slovensku službu, a Metodija je poslao 869. knezu Kocelju; čak ga je prilikom njegovog drugog boravka u Rimu posvetio za panonskog arhiepiskopa. Čim je Metodije došao u Panoniju, latinski sveštenici su ga napali kao jeretika, a kada je stigao u Moravsku (gde je Rastislava zbacio njegov sinovac, njitranski knez Svetopluk) lokalni biskupi su Metodija pozvali na svoj sinod, osudili ga i bacili u tamnicu, gde je ostao dve i po godine. Tek 873. godine, na papin nalog, Metodije je pušten iz tamnice, ali je slovenska liturgija zabranjena. Kako je Metodije ipak nastavio svoju delatnost, te se slovensko bogosluženje sve više širilo po Moravskoj, protiv njega je podignuta optužnica u Rimu, te je 879. pozvan pred papu da se opravda. Papa Jovan VIII, nastojeći da ne ošteti rimske pozicije u Moravskoj, potvrdio je slovensko bogosluženje bulom Marljivost tvoja (Industriae tuae) iz 880. godine. Isto je učinio i carigradski patrijarh Fotije 882. godine. Sveta braća Ćirilo (826 - 869) i Metodije (815 - 885), sa svojim učenicima, raširili su hrišćansku veru među panonske Slovene. Oni su propovedali hrišćansku nauku slovenskim jezikom, na dogmatskim i liturgičkim osnovima istočnogrčkog pravoslavlja. Na taj način formirano je među panonskim Slovenima novo ćirilo-metodijsko pravoslavlje, koje je, bar za neko vreme, uspelo da ih emancipuje od do tadašnjeg zapadnolatinskog i germanskog duhovnog uticaja. Metodije, pre nego što je 880. godine postao moravski arhiepiskop, je bio zapravo episkop Sirmijuma, prestola sv. apostola Andronika, a Sirmijska episkopija u to doba je obuhvatala obe Panonije, Gornju Miziju i Gornju Dakiju. Apostolska delatnost svete braće i njihovih učenika, iz središta njihove delatnosti u Panoniji i Moravskoj, lako se širila po svim slovenskim oblastima, koje će uskoro posle toga zauzeti Mađari
