KOMANDANT iranskog " Basidža " (revolucionarnih dobrovoljačkih snaga), Mohamed Reza Nakdi je u četvrtak 11. avgusta izjavio da su bataljoni " Ašura " i " Al-Zahar " spremni za polazak u London kao mirotvoračke snage koje bi pomogle da se vrati mir u ovaj nemirima zahvaćeni kosmopolitski grad, prenela je iranska novinska agencija " Irna ". 
Obraćajući se grupi svojih komandira, on je kritikovao britanske zvaničnike zato što su okarakterisali demonstrante kao lopove i sabotere. " Na naše veliko žaljenje, zločini i brutalnost despotske britanske monarhije protiv ugnjetenih ljudi u toj zemlji se nastavlja, " izjavio je Nakdi. 
U Britaniji je instalirano oko 1.600.000 bezbednosnih kamera od kojih se milion nalazi u glavnom gradu, ali policija nije u stanju da identifikuje i pohapsi one koje su okarakterisali kao lopove, dodao je Nakdi. Savet bezbednosti Ujedinjenih nacija ne čini ništa osim što podržava siledžijski nastrojene sile i izdaje rezolucije uperene protiv onih koji traže slobodu širom planete a ostaje ravnodušan povodom najnovijih događaja u Britaniji. Ukoliko Generalna skupština UN ratifikuje slanje iranskih bataljona kao mirovnjačkih snaga u Britaniju, naše snage biće spremne da pomognu u odbrani ljudskih prava i zaštiti ugnjetenih stanovnika Londona, Liverpula i Birmingema, izjavio je iranski komandant. 
Mohamed Reza Nakdi 
Nakdi je dodao da je istorija britanske monarhije prepuna zločina, kolonijalizacije, agresije, masovnih ubistava i huškanja raznih zemalja širom da ratuju jedna protiv druge što je za rezultat imalo smrt miliona ljudi a mnogim drugima donelo veliku bedu. Narod u Velikoj Britaniji traži pravdu i ovo je njihovo legitimno pravo, izjavio je on. 
Drugi čovek iranskog Komiteta za ljudska prava pozvao SB da osudi " brutalne represalije britanskog monarhističkog režima " 
Kameronu se mora suditi pred UN kao ratnom zločincu 
Zamenik šefa iranske Komisije za nacionalnu bezbednost i spoljnu politiku Hosein Ebrahimi: Nedavni ustanci u jednom broju evropskih zemalja, naročito u Britaniji, inspirisani su islamskim buđenjem na Bliskom istoku 
Abedi je govorio i o predumišljenim ubistvima mladih demonstranata od strane bezbednosnih snaga britanskog režima. Dodao je da iranski Madžlis (skupština) traži od Saveta bezbednost Ujedinjenih nacija da osudi g-dina Dejvida Kamerona kao ratnog zločinca i to u što kraćem mogućem roku. 
Upozorio je da suđenje Kameronu kao ratnom zločincu traže mnogi u Ujedinjenim nacijama: " Ukoliko Savet bezbednosti ne stavi na dnevni red suđenje Kameronu kao ratnom zločincu i ne sprovede u delo zahteve britanskog naroda, druge nacije će definitivno promeniti stav u pogled ovog Saveta ". 
Abedi je dodao da " Islamska Republika Iran, kao sistem koji sebe doživljava kao državu koja podržava prava drugih nacija, ne može ćutati pred zločinima koje čini britanski monarhistički režim ", prenosi agencija " Fars ". 
" Popularni ustanci koji su se dogodili u nekim siromašnim delovima Engleske sada su se proširili na čitavu zemlju jer je ceo narod, crni i beli, stao na sredinu pozornice i treba znati da su današnji popularni ustanci u Evropi konsekvenca islamskog buđenja na Bliskom istoku, " izjavio je ovaj član iranskog parlamenta. 
Ebrahimi je osudio britansko licemerje povodom kršenja ljudskih prava u drugim zemljama, pozivajući na zagovornike ljudskih prava u svetu da " pomognu da se olakša situacija " ljudima u Britaniji koji " traže svoja prava ". 
Agencija " Fars " je takođe objavila i detaljnih analizu britanskih medija, naročito Bi-Bi-Si-jeve službe na persijskom jeziku, koji su pokrivali nerede u Londonu upoređujići ove izveštaje sa vestima istih medija o neredima u Iranu tokom 2009. Naročito su ukazali na različite aršine pri korišćenju termina " demonstrant " i " izgrednik ". 
Sve bi to bilo lepo da nije poznata britanska demokratija, odnekud samo ko im se ne sviđa razboli se ili ga pogodi neka automobilska nesreća, a njihovi metuzalemi žive po stotinak godina, valda težak život im produžava vek, trevalo bi i blera osuditi i tačerku kad bolje razmislim sve bi to trebalo u zatvor 
