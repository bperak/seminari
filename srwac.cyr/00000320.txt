Ovo će biti sportski blog. Moja zapažanja, analize i sve ono što ja mislim o nečemu što mi je opsesija od najmlađih dana. Pretpostavljam da je možda malo prepotentno da ja, kao niko i ništa ostavljam komentare o ljudima koji su postigli i uradili nešto u svom životu, ali to je moje pravo. Ovo je pre svega blog najbolje moguće namere. Pa, ako alučajno sa vremena na vreme bude i malo neukusno, ja se unapred izvinjavam.
Omiljeni timovi, i oni drugi..
Postoje timovi koje volim više od drugih. Jedan je ljubav, a ostali su veze i flertovi. Nekako, ne ide da toliko pratim sport i,, gubim " vreme, a da nemam bar,, neke favorite. Ovo pišem zbog moguće subjektivnosti i preteranog praćenja određenih.: -) Svestan sam da ćete biti svedoci i spajanja nespojivog, ali eto, šta da radim.. Ja to tako, a probaću da objasnim i zašto.. SRBIJA SE PODRAZUMEVA Ispred svega i svih.
FUDBAL, KOŠARKA, HOKEJ NA TRAVI, BOĆANjE I OSTALO:
CRVENA ZVEZDA Jedna, jedina, nepobediva Počeo sam da navijam za ovaj klub otkad sam jednom prilikom starijeg rođaka pitao za koga navija, a on sudbonosno odgovorio: Za Zvezdu.. I tu je bio kraj. Tj, početak; -) Crveno-bele boje su za mene svetinja i ne volim inače da to nešto mnogo guram drugima pod nos. To nosim u sebi, i sa sobom.
FUDBAL
Engleska: Mančester Junajted (ovaj klub sam stvarno nenormalno zgotivio kada su žarili i palili Bekam, Kol i Jork.. od tada, kroz dobre i manje dobre periode, tu sam stalno..)
Italija: AC Milan (Otkad pratim fudbal. Ne znam ni sam baš zašto. Uprkos pogrešnoj kombinaciji boja, mnogo gotivim ovaj klub. Počeo sam zbog Genija, a nastavio sa Birofom, Ševom, Dinjom.. Idiotski bi bilo da ne spomenem Maldinija, Gatuza..)
Španija: Valensija (to duguju Vaški, Kiliju, Kanjizaresu i ostalima.. Preko Rufetea, Barahe, Albelde i ostalih sjajnih igrača, do danas stvarno mi je postao jako drag ovaj klub)
Argentina: River Plata (iz dosta razloga, i onih koji imaju, i onih koji nemaju smisla. Boje, opšta opsednutost sveta Bokom, nedostatak sredstava, klub u raspadanju.. Nekako, to je bila moja želja posle par odgledanih dokumentaraca o rivalstvu ova dva kluba.)
Brazil: Vasko da Gama (ime, grb.. Ne znam, dresovi, sve ukuppno.. Od početka praćenja brazilskog fudbala ovaj klub mi je nekako upao u oči, zagotivio sam ga, navijao, i eto tako..)
Ovo bi trebalo da ide na prvo mesto zbog moje sveopsednutosti ovim sportom, ali eto da dam prednost najpopularnijima.; -) Nekada sam bio sklon Evroligi, ali to više nije slučaj. NBA me je zaveo najprljavijim trikovima. Nakon plejof serije Bulsa i Seltiksa od pre 2 godine, više nije bilo povratka za mene..; -)
NBA: 2 tima. Nespojiva. Njujork i Boston. S tim što je Njujork na prvom.: -) Niksi, MSG.. Moj omiljeni košarkaški klub na svetu. Sve u vezi sa Niksima mi je posebno. Čak i kroz sve ove očajne godine, pratio sam ih podjednako kao što ću i sada kada se vraćaju u život. Kriva je TV verovatno, ali Niksi su meni omiljeni. A, Boston. Što se mene tiče, najveći i najjači klub. Tradicija, ekipa, igrači. Duh Boston Seltiksa. Ta posebnost dinastija, igrača, tim uvek pre pojedinca. Logo sa onim vilenjakom i loptom.. Zbog njega sam ih zagotivio kao klinac, a zbog stila igre i mentaliteta franšize nastavio i do dana današnjeg..
Evropa: San mi je da treniram Virtus iz Bolonje. Ili ti, nekadašnji Kinder. Brate, koliko sam voleo tu ekipu na kraju 90 ih i početkom 00 ih: -) Iako sam imao ograničene izvore informacija, jurio sam kanale za bar nekim snimkom njihovih utakmica. Jare, Đinobili, Bonora, Raša, i najvažnije, ime Kinder. Šta ću, voleo sam slatko kad dete sam bio..: -)
Ekstra mi je i Makabi: -)
Obožavam Univerzitetsku košarku u Americi, ali nemam omiljenu ekipu.. -) Postoje ekipe koje su mi bliže od drugih, ali ništa ni izbliza nekom navijanju..
AMERIČKI FUDBAL
Nju Ingland Petriotsi: Još od pojave ovog sporta na našim malim ekranima, putem 3 k, navijam za ovaj klub. Počeo sam tako što su u Superbolu bili osuđeni od svih na propast protiv blago omraženih Remsa. A i sviđala mi se ta cela priča oko Brejdija, trener, sveukupno.. Definitivno omiljena ekipa. Mirišem i Grin Bej, a ne podnosim Koltse..; -)
HOKEJ
Pitsburg Pinguins: još od malena.. Pingvini, dresovi, boje.. Nemam pojma. Jednostavno, još tada su mi nekako upali u oči kao franšiza, i to je to. Nema neke veće nauke..: -)
Timovi koje ne volim, ne podnosim. Iz milion razloga, i u isto vreme bez ikakvog. Jednostavno, bodu mi oči, paraju mi uši. Zbog onoga što predstavljaju, što ja mislim da predstavljaju. Ua; -)
Partizan: Više nekako po difoltu, jel? Kao navijač Zvezde ne mogu da bude imun na činjenicu da je to suprotna, neprijateljska strana, ali ništa više od toga. Nema tu nikakve mržnje. Samo nevoljenje; -)
EL EJ Lejkersi: E, ove ne podnosim. Znači, ultravioletna zaštita do koske. Neću nikada oprostiti mom omiljenom NBA igraču svih vremena, Medžiku što je igrao za njih.; -) Holivud, Brajant i sve pre njega, godine borbe sa Sakramentom.. Žig je udaren, i tu nema nazad.. Fuj..
Real Madrid: Za mene seljački klub. Klub mase, zabave, cirkus. Frik šou,, Galaktikosi. Nedostatak rada, stvaranja, ekipe na uštrb šopinga, jeftine zabave i žongliranja. Što sa loptom, što sa imenima svakog iole poznatijeg fudbalera. To je klub u kome se fudbalski umire. Kupi skupo, prodaj jeftino, uništi fudbalere.. Sirena svetskog fudbala. Mada, priznajem, da Murinjo pravi nešto od svega toga.. Videćemo koliko će ga pustiti..
Barselona: Narodni fudbal, separatisti. A i zbog cele te sveopsednutosti Barselonom. Te, Brsa igra fudbal, te to je fudbal, te milion navijača odjedared u Srbiji.. Mesi, tresi.. A niko od tih ljudi nije ni pratio tu istu Barsu kad su igrali Kristanval, Ročembah, Đovani Deiberson.. Čast onima koji jesu, naravno.. Nikad nisam voleo te lepršave ekipe što ili dobiju 5:0 ili izgube.. Ne volim taj mentalitet..,, Napadački..
Arsenal: Najveća prevara na svetu od kluba. Mada, moram priznati, ne podnosim ih još od vremena kad si igrali Vijera i Anri. Carevo novo odelo. Klub koji stvara igrače i igra totalni fudbal. Koja je poenta njegovog postojanja, stvarno ne znam. Uvek si u vrhu, a nikada ne primirišeš nešto veliko. Ljudi 6 godina nisu kup osvojili. Teško je igrati lep fudbal, ali ga je još teže igrati tako da osvajaš trofeje. A igrače stvara i Mančester. Samo vrhunske, a ne dobre..
Bajern Minhen: Nemački Real. S tim što me ne nerviraju kao oni. Klub bez duše, bez stila, za moj ukus..
CSKA: FK, KK.. Ne volim ih..
Za početak, to je otprilike to.. Ja ću, naravno da ati sve od sebe da budem objektivan koliko god mogu u okviru subjektivnosti iz koje ne želim da izlazim. Jer, ako ja napišem nešto što je potpuno objektivno, zašto bi to ikoga interesovalo.. To s e može pročitati i u novinama..; -)
