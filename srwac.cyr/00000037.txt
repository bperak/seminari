Stalna poslovna jedinica iskazuje prihode i rashode i druge podatke na osnovu kojih utvrđuje dobit u poreskom bilansu na Obrascu PBPJ - Poreski bilans poslovne jedinice za period od ___ do ___ 201 _. godine, koji čini sastavni deo ovog pravilnika.
Stalna poslovna jedinica sastavlja poreski bilans i dostavlja ga u propisanom roku u jednom primerku nadležnom poreskom organu.
Član 3.
Oporeziva dobit - osnovica poreza na dobit pravnih lica stalne poslovne jedinice iz člana 2. ovog pravilnika obračunava se tako što se u Obrascu PBPJ iskazuju odgovarajući prihodi i rashodi stalne poslovne jedinice za vreme za koje se sastavlja poreski bilans.
U Obrazac PBPJ unose se prihodi i rashodi na osnovu urednih i verodostojnih isprava o poslovnim promenama, odnosno nastalim prihodima i rashodima i na osnovu evidencija, specifikacija i izveštaja, koje stalna poslovna jedinica vodi u skladu sa propisima o spoljnotrgovinskom poslovanju, deviznom poslovanju i drugim odgovarajućim propisima koji se odnose na poslovanje stalnih poslovnih jedinica nerezidentnih obveznika, a naročito iz: izvoda banke o stanju i promenama na dinarskom i deviznom računu kod banke, blagajničkih izveštaja o svim uplatama i isplatama izvršenim preko blagajne, obračuna zarada zaposlenih u stalnoj poslovnoj jedinici, obračuna poreza, doprinosa i drugih javnih prihoda, izveštaja o radu i ostale evidencije.
Član 4.
U Obrazac PBPJ unose se sledeći podaci: 1) pod rednim br. 1. unose se prihodi ostvareni poslovanjem stalne poslovne jedinice na teritoriji Republike; 2) pod rednim brojem 2. unose se doznačena sredstva koja stalna poslovna jedinica dobija od centrale nerezidentnog obveznika u čijem je sastavu; 3) pod rednim brojem 3. unosi se iznos obračunatih prihoda po osnovu transfernih cena koji obveznik prikaže na osnovu člana 60. stav 4. Zakona, a u skladu sa članom 59. i članom 60. stav 1. Zakona; 4) pod rednim brojem 4. unosi se iznos obračunatih prihoda preračunat po metodu« van dohvata ruke », koji obveznik utvrdi u skladu sa članom 60. stav 3. Zakona i članom 5. Pravilnika o sadržaju poreskog bilansa i drugim pitanjima od značaja za način utvrđivanja poreza na dobit pravnih lica (« Službeni glasnik RS », broj 99 / 10 - u daljem tekstu: Pravilnik o poreskom bilansu); 5) pod rednim brojem 5. unosi se razlika između red. br. 4. i 3. ako je pozitivna; 6) pod rednim brojem 6. unose se ukupni prihodi stalne poslovne jedinice, dobijeni sabiranjem rednih brojeva 1, 2. i 5; 7) pod rednim brojem 7. unose se zarade zaposlenih u stalnoj poslovnoj jedinici; 8) pod rednim brojem 8. unose se troškovi zakupa poslovnog prostora, struje, vode, telefona i drugi troškovi zakupljenog poslovnog prostora; 9) pod rednim brojem 9. unose se ostali troškovi poslovanja stalne poslovne jedinice; 10) pod rednim brojem 10. unosi se iznos obračunatih rashoda po osnovu transfernih cena, koji obveznik prikaže na osnovu člana 60. stav 4. Zakona, a u skladu sa članom 59. i članom 60. stav 1. Zakona; 11) pod rednim brojem 11. unosi se iznos obračunatih rashoda preračunat po metodu« van dohvata ruke », koji obveznik utvrdi u skladu sa članom 60. stav 3. Zakona i članom 5. Pravilnika o poreskom bilansu; 12) pod rednim brojem 12. unosi se razlika između red. br. 10. i 11. ako je pozitivna; 13) pod rednim brojem 13. unose se rashodi kamata i pripadajućih troškova po osnovu zajma odobrenog stalnoj poslovnoj jedinici od njene nerezidentne centrale, koji se ne priznaju u poreskom bilansu u skladu sa članom 20. stav 1. Zakona; 14) pod rednim brojem 14. unose se rashodi naknada po osnovu autorskog i srodnih prava i prava industrijske svojine, koje stalna poslovna jedinica isplaćuje svojoj nerezidentnoj centrali, koji se ne priznaju u poreskom bilansu u skladu sa članom 20. stav 2. Zakona; 15) pod rednim brojem 15. unose se rashodi stalne poslovne jedinice koji se priznaju u poreskom bilansu, utvrđeni odgovarajućim računskim putem; 16) pod rednim brojem 16. unosi se ostvaren višak prihoda nad rashodima stalne poslovne jedinice, odnosno razlika red. br. 6. i 15. ukoliko je pozitivna; 17) pod rednim brojem 17. unosi se iznos obračunatog poreza koji se dobija kada se primeni odgovarajuća stopa poreza na iznos pod rednim brojem 16. Uz Obrazac PBPJ stalna poslovna jedinica dostavlja i druge podatke (evidencije, izveštaje i sl.) koje je dužna da vodi u skladu sa drugim odgovarajućim propisima.
Član 4 a
Brisan (Sl. glasnik RS br. 99 / 10)
Član 5.
ODREDBE KOJE NISU UŠLE U PREČIŠĆEN TEKST
Pravilnik o izmenama i dopunama Pravilnika o načinu iskazivanja prihoda i rashoda radi utvrđivanja dobiti koju stalna poslovna jedinica nerezidentnog obveznika ostvari na teritoriji Republike Srbije (« Službeni glasnik RS », broj 19 / 07)
Član 6.
OBRAZAC PBPJ
____________________________________
(naziv stalne poslovne jedinice nerezidentnog obveznika)
____________________________________
(sedište)
____________________________________
(oblik stalne poslovne jedinice) 1)
PORESKI BILANS POSLOVNE JEDINICE
za period od ___________ do ______200_. godine
- iznos u dinarima bez para -
Red. broj
Pozicija
Dinara
1
2
3
1.
Prihodi stalne poslovne jedinice
2.
Doznačena sredstva
3.
Prihodi po osnovu transfernih cena
4.
Obračunati prihodi po cenama " van dohvata ruke "
5.
Razlika obračunatih prihoda (red. br. 4 - 3 &gt; 0)
6.
Ukupni prihodi (red. br. 1 2 5)
7.
12.
Razlika obračunatih rashoda (red. br. 10 - 11 &gt; 0)
13.
Rashodi kamata i pripadajućih troškova
14.
Rashodi naknada po osnovu autorskih prava i prava industrijske svojine
