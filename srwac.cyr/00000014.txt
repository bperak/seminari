Rođena u Svilajncu, Srbija. Diplomirala na Tehnološko-metalurškom fakultetu u Beogradu, Neorganski odsek, smer Tehnološka kontrola. 
Od 1980. godine radi u Zavodu za mere i dragocene metale, gde nakon položenog stručnog ispita, radi kao metrolog za dragocene metale u statusu stručnog saradnika, savetnika i samostalnog savetnika, a od 1996. obavlja posao Rukovodioca Grupe za dragocene metale. U 2007. god. postavljena je na mesto načelnika Odeljenja za dragocene metale u Direkciji za mere i dragocene metale. 
Jedan je od inicijatora pokretanja izložbe zlatarstva na Novosadskom sajmu i predsednik Komisije za nagradno ocenjivanje eksponata na Novosadskom Sajmu zlatarstva, časovničarstva i optike, u oblasti dragocenih metala. 
Rešenjem Ministarstva pravde broj 740 - 05 - 594 / 95 - 18 od 26. 09. 1995. upisana je u Registar stalnih sudskih veštaka za veštačenje porekla, finoće i vrednosti predmeta od dragocenih metala. 
U okviru radnih zadataka, između ostalog, radila je na veštačenju porekla i finoće predmeta od dragocenih metla (na pr. na zahtev Sekretarijata za unutrašnje poslove Niš, Carinske uprave Split, Opštinskog suda u Pančevu, IV Opštinskog suda u Novom Beogradu, Opštinskog suda u Peći i dr.). 
