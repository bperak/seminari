Srpska napredna stranka
Search form
...
You are here
Tomislav Nikolić i Aleksandar Vučić - 29.04.2012.
29.04.2012
Ja se zahvaljujem svim saradnicima na ovoj kampanji, davali su sve od sebe i više nego što su mislili da mogu u tom smislu. Bili smo veoma organizovani, prvi put smo primenili nove metode u komunikaciji sa mladim ljudima što je do sada izostajalo, u tom smislu primenili komunikaciju i sa seljacima, i sa radnicima, nezaposlenima, trudnicama, porodiljama, majkama, studentima, penzionerima, kod svih naišli na razumevanje, svačiji problem shvatili, svačiji problem uvrstili u program i nadam se da ćemo posle Đurđevdana moći i taj program da sprovedemo. Ja sam ubeđen da razlika na predsedničkim izborima može da bude takva da se drugoplasirani potpuno demorališe i da oslobodi građane potrebe da izlaze u drugi krug. Tako da sam ubeđen da će rezultat iz prvog kruga biti potpuno siguran znak da je u Srbiji sazrelo za promene, a ja vam obećavam čim se pojave bolji neka nas pobede na izborima zato što mi želimo da u Srbiji pobeđuju bolji i da uvek na vlasti budu bolji.
Aleksandar Vučić: Dame i gospodo novinari, kao što je rekao naš predsednik, u Srbiji su se dogodila čuda, 27 dana traje najprljavija i najmonstruoznija kampanja koju je smislila DS protiv Tomislava Nikolića. Neću da govorim o novcu koji su uložile pojedine male političke stranke ne bi li neki glas uzeli SNS, neću da govorimo silnim novinskim tekstovima u kojima su i njihovim i našim političkim protivnicima dozvoljavali da blate Tomislava Nikolića, već ću samo da govorim o spotovima i o načinu kako sebi dozvoljavaju sve, a kako protivniku ne dozvoljavaju ništa. Mi smo samo trpeli i ćutali na njihove laži i obmane, njihove falsifikate, svi su videli, svi profesionalci B-92, na RTS, na Pinku, na Prvoj, na svim televizijama, videli su da je brutalno izvučena iz konteksta rečenica Tomislava Nikolića vezana za EU, za ono što su pravili juče, danas sutra itd. Nismo se bunili, ćutali smo. Ja sam ovde doneo papir da vam pokažem, ovo je B92, sa njihovog sajta pošto je reč o skupu iz Kragujevca iz 2007. godine, pogledajte naslov Bez pregovora i ne za EU ako otimaju Kosovo. Dakle, Tomislav Nikolić ja na tom skupu rekao - ako nam otimate Kosovo ja vam kažem neće biti ništa od EU, ja vam sada kažem. Dakle, time su se služili 27 dana, a onda nam se dogodilo kada smo napravili samo jedan spot, gde nema ništa apsolutno prljavo i nema ništa izvučeno iz konteksta, ima samo dva puta ponovljeno jedan od njegovih ponuđenih odgovora, prvi odgovor mu je bio još gori, ne možemo zbog dužine plaćanja da to istrpimo, dakle ništa izvučeno iz konteksta, videćete bez prljave kampanje, bez ružne reči, pojedine televizije, Prva televizije, B92 nam ni posle 48 sati nije saopštila hoće li emitovati ili zašto nam ne emituju taj spot. Izbačene su nam unapred plaćene reportaže, uzeli su nam novac unapred, a onda nam nisu emitovali reportaže, sada ćete da vidite ovaj spot, molim vas da ga pustite i pokažete. - pušten spot koji je Tadić zabranio televizijama da ga emituju - Znači, kao što ste videli, bez ijedne ružne reči, bez ičega prljavog.
Tomislav Nikolić: Moram da vam kažem, ovo je prljavo prema Srbiji. Izjava predsednika Republike da ne oseća ponos da je predsednik Republike je prljavština protiv Srbije i zato je zabranjeno.
Aleksandar Vučić: A onda su nam našli razlog sledeći - diktatorski režim je preko svog RRA saveta ili kako se već zove, a onda i preko televizije našao objašnjenje pa kažu ne možemo zbog Janjuševića i Kolesara, jer protiv njih nema pravosnažne presude. Oni se naemitovaše spotova protiv Bogoljuba Karića protiv koga nije počet postupak, a protiv Ilića se i ne vodi postupak i ništa im nije smetalo, svaki dan su emitovali, ali ne može za Janjuševića i Kolesara. Onda smo mi izbacili Janjuševića i Kolesara, onda su neke televizije prihvatile da to emituju, ali B92 nam i dalje ne saopštava možemo li mi to da platimo ili ne možemo da platimo, a već smo platili. Moram da vam kažem da ne znam u kojoj to zemlji na svetu ima da se vlast na takav način brani od svojih političkih protivnika, ja mislim da takva vrsta diktatorskog režima teško da može ne u regionu već i šire na prostorima Balkana i cele Jugoistočne Evrope da se pronađe.
Ovde smo doneli nešto što je OEBS saopštio pa kaže nedostatak transparentnosti vlasništva nad medijima i skučeno tržište čine medije ranjivim na političke i finansijske pritiske, kaže se u izveštaju. Ja kažem - pa znamo mi ko su vlasnici i ko drži sve agencije, znamo mi ko te sve pare daje, dvojica tajkuna iz DS, to su Dragan Đilas i Srđan Šaper i niko neće da kaže šta je prava istina i svi imaju neki problem da saopšte ko stoji iza toga. Došlo je vreme za namirenje računa, 27 dana najprljavije kampanje, izdržali smo tu najprljaviju kampanju, ponosan sam što je naš predsednik i predsednički kandidat Srbije Tomislav Nikolić bio miran, trpeljiv i strpljiv što je izdržao najveće moguće udare i uveren sam da će da pobedi, kao što sam uveren da će naša čista kampanja da pobedi sve njihove prljavštine, svu njihovu medijsku silu i sve ono što su radili protiv nas. Mi ćemo sutra predstaviti i nove ljude u našem timu za borbu protiv korupcije, danas naravno imamo događaje u Topličkom okrugu i u Grockoj veliki narodni miting, pozivamo sve građane da izađu na izbore i da ne glasaju za sluge DS već da glasaju za promene i jedinog predsedničkog kandidata koji može da pobedi Borisa Tadića, a to je Tomislav Nikolić. Hvala vam najlepše, ako imate pitanja izvolite
Novinar: Da li ste rekli da su Dragan Đilas i Šaper finansirali... Aleksandar Vučić:. Ne, rekao sam da su oni na posredan ili direktan način vlasnici medija, dakle o tome sam govorio, čitao sam ako ste primetili izveštaj OEBS-a. Pa sam u tom smislu rekao da su dvojica među najvećim tajkunima u Srbiji, mislim da su veći i od Miškovića i Beka koji su tajkuni, a ovi su veći od njih, ja sam sasvim uveren da Đilas i Šaper ne samo da drže preko agencija već da imaju i svoj udeo u vlasništvu u televizijama, a u Presu i Blicu bolje da ne pričam, to već znate, jel imamo negde da vam pokažemo kakvu smo naslovnu stranu Blica napravili, takvu očekujemo sutra da bude. Pošto poslednjih 8 dana svaki dan smo imali naslovnu stranu protiv SNS i Tomislava Nikolića. Na internet stranici smo videli da je Toma Nikolić u 4. razredu srednje imao 15 neopravdanih i trojku iz vladanja. E toliko o demokratskoj Srbiji. Evo mi smo napravili nešto, evo ovo je naslovna stranica Blica za četvrtak, Tadić i Đilas su poboli srpsku zastavu na Marsu i u tekstu kaže njih dvojica su to uradili i uspešno su stupili na tle Marsa u okviru misije kako da još 4 godine budu na vlasti, a tom prilikom poboli su zastavu na Mars i iskoristili priliku da je dolazak na vlast Tomislava Nikolića pretnja po Srbiju. Mi nudimo ovo rešenje i očekujemo da nas ne razočaraju i da ovo bude zaista naslovna strana u četvrtak.
Novinar: Imam dva pitanja za gospodina Tomislava Nikolića. Ministar policije kaže da postoje indicije da kod održavanje izbora na Kosovu može doći do nekih incidenata. Šta vi mislite o tome? I drugo pitanje je - RIK je saopštio da će se glasovi prebrojavati u Raškoj, kako gledate na to? Tomislav Nikolić: Mi smo imali direkne kontakte sa predstavnicima EU koji su zamolili da prihvatimo jedinu mogućnost pod kojom garantuju bezbednost izbora na Kosovu i Metohiji, a to je da na svakom biračkom mestu budu zastupljena tri predstavnika biračkih lista koja se takmiče na izborima u Srbiji, da EULEKS i UNMIK obezbede potpunu sigurnost i realnost sprovođenja izbora, da mi možemo da pratimo prikupljene glasove do prelaska takozvane linije koja deli Kosovo i Metohiju od Srbije da možemo potom da prisustvujemo i vršimo prebrojavanje u Raški pošto su to bili jedini mogući uslovi da održimo izbore na Kosovu i Metohiji, pošto je druga varijanta bila da izbora uopšte ne bude i da svim onim građanima koji sebe smatraju građanima Srbije onemogućimo da glasaju, mi smo se sa tim uslovima složili. Danas je predsednik Izvršnog odbora SNS profesor Milan Bačević na teritoriji Kosova i Metohije i tamo direkno na licu mesta određujemo ljude koji će na svakom biračkom mestu biti naši predstavnici na izborima. Žarko želimo da se izbori na Kosovu i Metohiji održe i da dokažemo da čak i međunarodna zajednica priznaje da oni koji žive na Kosovu i Metohiji imaju pravo da glasaju što je nama znak da nam predstoji duga borba za Kosovo i Metohiji, ali da u toj borbi nismo stavljeni u poziciji da smo neuspešni. Aleksandar Vučić: I mi naravno očekujemo ubedljivu pobedu Tomislava Nikolića i SNS na Kosovu i Metohiji. Alternativa je bila da ne bude izbora, čime bi samo dobio Boris Tadić.
Novinar: Gospodine Nikoliću, ovo što se tiče najve mogućih incidenata, šta kažete? Tomislav Nikolić: Ne, to je apsolutno nemoguće ako se međunarodna zajednica uključi u proces za bezbednost apsolutno je nemoguće da dođe do incidenata. Jedino ako bi predstavnici DS pokušali da kradu na samom biračkom mestu, nećemo im dozvoliti nigde. Video sam juče u Novom Bečeju neki specijalni upaljač sa hemijskom olovkom koji će verovatno pokušati da koriste kod prebrojavanja glasova, tamo gde sam ja zaokružen da zaokružem još nekoga, skrenućemo pažnju, čak ćemo i insistirati da svi budu u kratkim rukavima. Znači nema ništa u ruci dok prebrojava glasove. Očigledno je da je strah i panika ne znam čime izazvan kad su odlično vladali i da sam ja jako loš čovek. Aleksandar Vučić: I da ubedljivo pobeđuju, hvala vam najlepše
Transkript konferencije za novinare, 29.04.2012. Tomislav Nikolić: Dame i gospodo novinari gospodin Vučić i ja ćemo održati poslednju konferenciju za štampu. Svi smo u Srpskoj naprednoj stranci i u koaliciji učinili sve što je bilo moguće. Naša kampanja je bila kako je i zamišljena, programska kampanja, kampanja liste koja želi da pobedi, koja je učinila sve da pobedi, koja će verovatno i da pobedi, kampanja liste koja je ponudila Srbiji potpuno druge vrednosti od onih na kojima se danas zasnivala vlast u Srbiji. Mi smo naišli na prljavog protivnika, oholog i silnog zato što je u kontinuitetu neko 8, neko 10, neko 12 godina na vlasti, zato što nije bilo redovne promene vlasti koja donosi demokratiju i poštenje kod onih koji vrše vlast već su mnogi ogrezli u mito, korupciju, kriminal, svoje funkcije, shvatili kao način i mogućnost da opljačkaju građane Srbije, to dobro iskoristili, sad kad je došlo vreme za promene i kad smo rekli da ćemo istražiti sve ono što je opljačkalo građane Srbije i da nećemo imati popusta ni prema kome, ni prema svojim, ni prema tuđim članovima, ni prema svojim ni prema tuđim prijateljima, sada se mnogi setili da bi gubitak vlasti mogao da znači da bi došli pod udar zakona, zato što se nisu uvek ponašali u skladu sa zakonom. I ta prljava kampanja koja će koštati DS, odnosno građane Srbije oko 15 miliona evra, mogla je čak i pod najnepovoljnijim okolnostima da donese 1500 radnih mesta. Zaista, da su me pitali rekao bih - ne vredi to toliko, nemojte da ulažete toliko, mogao sam da ih upoznam sa stavovima građana Srbije pošto oni ne znaju dobro, građanima Srbije je odvratna kampanja DS. Ako u celoj kampanji tri puta više govorite o suparniku nego o sebi onda nešto nije u redu.
Mi ćemo nastaviti kampanju još nekoliko dana na isti način na koji smo se borili do sada. Mi smo pokušali da napravimo spot u kome se vidi ono što je najgore za obavljanje dužnosti predsednika, RRA se uplašila, televizije se uplašile, rekli su da je to izvučeno iz konteksta, kao da moje izjave nisu izvlačene iz konteksta. Znači, još uvek se obraćaju prema Borisu Tadiću sa strahopoštovanjem, kao da je još uvek predsednik države, ali on je samo kandidat sa mnogo manje šansi da pobedi od mene. Završićemo ovu kampanju, obećavam da nećemo nikada, kad budemo vršili vlast, da na ovaj način pobedimo opoziciju pošto nije srpski, ovo nije čak ni po pravilima na zapadu, a te knjige su izučavali da bi nas valjda nekako pobedili. To su pravila DS i njenih tajkuna, izmišljena u ovoj kampanji i nadam se da će da se ugase, ovo ne sme da se primi u Srbiji, iz ovoga ne sme da poraste ni korov, ni šibljak, ovo će da bude čista zemlja posebno u političkim utakmicama. Svako da kaže šta je uradio, svako da kaže šta će da uradi, svako da se predstavi građanima, a oni da odluče, bez pritisaka, bez ucena, bez sile koju vlast primenjuje da bi ih u nešto ubedila.
