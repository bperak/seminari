Aktuelno 
Babić: Nepotrebna sednica o Obradoviću 
Ocena korisnika: / 0 
Najlošije Najbolje 
Detalji 
Datum kreiranja ponedeljak, 22 jul 2013 11:30 
Pogodaka: 10 
Izvor: Tanjug 
Predsednik Administrativnog odbora parlamenta Zoran Babić, ocenio je da je u ovom trenutku, kada je proces rekonstrukcije vlade izvestan, nepotrebno sazivanje sednice republičkog parlamenta na kojoj bi se raspravljalo o radu ministra prosvete Žarka Obradovića. 
U skupštinsku proceduru stigao je zahtev 84 poslanika opozicionih DS, LDP i LSV, kao i samostalnih poslnika Rize Halimija i Nikole Tulimirovića, koji traže sazivanje vanredne sednice na kojoj bi se raspravljalo o izglasavanju nepoverenja ministru prosvete. 
U trenutku kada je rekonstrukcija izvesna i kada je dobila svoj rok, odnosno vreme do kada će biti obavljena i kada će doživeti finale u Skupštini Srbije, nepotrebno je da se saziva sednica sa samo jednom tačkom dnevnog reda i raspravom o poverenju u rad Obradovića, rekao je Babić novinarima u parlamentu. 
On istče da treba sačekati rekonstrukciju vlade i odgovarajuće odluke Skupštine Srbije, a nakon toga " ako bude bilo razloga sa takvu sednicu sešćemo i razgovaraćemo ". 
Babić, koji je i zamenik šefa poslaničke grupe SNS, smatra da je zahtev opozicije o smeni samo jednog ministra u vladi " potvrda dobrog rada vlade ". 
" Ne bih ulazio u razloge za sazivanje takve sednice, mislim da je neophodno da sačekamo rekonstrukciju koja će se obaviti kako je Aleksandar Vučić rekao i oročio do godišnjice rada vlade, naglašava Babić. 
