You are here
Vesti
Pokret socijalista pozvao sve pristalice da glasaju za SNS
Aleksandar Vučić: Ja se zahvaljujem gospodinu Vulinu i zaista mu hvala na rečima koje je izgovorio. Mi ćemo našu saradnju i po drugim pitanjima nastavljati i, uveren sam, i u budućnosti produbljivati, baš onako kako je i on rekao u interesu Srbije i njenih građana. Ja ću sad da vam kažem u nekoliko rečenica šta se zbiva na Voždovcu, a tako nešto nisam nikada u životu video. Podsetiću vas na vreme Miladina Jovanovića Staljina i izbora u Peći, to je bila sitnica i to je bio pravi demokratski proces u odnosu što se zbiva danas na Voždovcu. Vrbas je bio dečija igra u odnosu na ovo što se zbiva u Voždovcu. Reći ću vam šta se zbiva, da idemo konkretno, SNS koliko god da želi da plati u skladu sa zakonom, bilo šta da napravi, nikada neće dobiti termin za održavanje bilo kog skupa u hali Šumice i naša stranka ne može da održi završni skup u sali Šumice, iako to mogu DS, SPS, G-17 plus. Tražio je Nebojša Stefanović, inače poverenik za grad Beograd i član Predsedništva naše stranke, bilo koje vreme, dva popodne, jedan ujutru, kad god hoće da nam daju - ni u jedan ujutru ni u dva popodne, bilo kog datuma mi ne možemo ni jednu salu nigde da dobijemo. Molim novinare, bar one koji smeju, to su možda tri novine u Srbiji, Kurir, Pravda i Alo, ove ostale i ne molim ništa i ne interesuje me ni šta će da napišu ni šta će da kažu, ali njih molim da odu samo u Jajince, Rakovica selo, da odu do Ripnja. Ljudi, izbrojaćete danas slovima i brojem, ja sam jutros to lično video, stajao, pa dok sam zaustavio druge ljude da vidim da li nisam ja pogrešio, pa je došao, ne znam, Ivan Karić, pa su došli ljudi da čuju i vide četrdeset šlepera asfalta, četrdeset šlepera asfalta, to nikad na nijednom auto putu u Srbiji nije bilo, nikad. Otkad postoji Srbija nikad ni na jednom auto putu koji se gradi nije bilo u istom trenutku četrdeset šlepera asfalta, samo na avalskom putu koji idu i asfaltiraju od ulice do ulice, ali prvo morate da potpišete da ćete da glasate za DS.
Pogledajte u kakav su se kriminal uključili Đilas i Radujko, dele danas telefone u Ripnju, deliće telefone u Zucama, deliće telefone u Rakovica selu, u Kumodraž selu, a znate zašto dele telefone. Dobićete telefon, bežični, lep na poklon i vezu, sve, ali pre toga morate da potpišete za DS da ćete da glasate. Idemo dalje, ako hoćete slučajno, građanin ste Pinosave, hoćete vodu, dakle da pijete vodu, interesantno je da to niko nije objavio, iako smo o tome već govorili, vi morate da se javite u OO DS, prva četiri broja su 3908, pa javite se vašoj DS da biste dobili priključak za vodu. Dakle, ako želite da imate vodu, ne odlučuje o tome nikakva vlast, o tome odlučuje DS. Ako želite da vaši učenici idu u školu, prvo ćete da dobijete pismo od onoga što je završio fakultet za šest meseci u Kragujevcu, što je učestvovao u aferi Indeks itd, onaj Branko Arsenijević, polupismeni. To pismo je nepismeno sasvim, pa će da ga pošalju svim učenicima, nije dovoljno što ga pošalju svim učenicima, nego što ga pošalju i roditeljima. Što je nepismeno, al što su ga slali od naših para, iz privremenog organa kao što Đilas šalje iz Gradske čistoće i sve od para građana Srbije, što je brutalna pljačka i najgori mogući vid korupcije i otimanja biračke volje na najbrutalniji način. Naš doktor Stojanović, pregleda ljude za džabe i deli naočare, inače to radi gde god stigne, kako god stigne da pomogne ljudima, al to radi od naših para, od njegovih para a ne od narodnih para, a oni otimaju biračku volju, kradu i pljačkaju, pokušavaju da uzmu glasove ljudima, narodnim parama, a ne svojim parama. Što ne izvuku iz svog džepa za te telefone, nek izvuku iz svog džepa za taj asfalt, a ne narodnim parama da bi išli da kupuju i pljačkaju biračku volju. Njima smeta Bata Milanović zato što hoće čovek za džabe da asfaltira, pa kažu - nemaš ti pravo za džabe da asvaltiraš, jer možda time donosiš glasove nekome drugome. To je zemlja ludila potpunog, potpunog ludila. Hoćete da vam kažem zašto je to? Dobili smo istraživanje po kome smo uvećali prednost na Voždovcu, sad moraju da idu u direktnu kupovinu naših ljudi, jer ne mogu drugačije da reše problem na Voždovcu. Pitajte CESID kakvo im je istraživanje za Voždovac, koje nigde naravno nije objavljeno. Naša prednost je uvećana. Kako su oni dobili istraživanje, tada smo ga i mi dobili. E sad više nema čekanja, sad idemo direktno da kupujemo. E u takvoj zemlji mi živimo, izvinjavam se gospodinu Vulinu, nadam se da sledeći put kada bude ovde biće bolje i lepše teme. Izvolite ako imate bilo koje pitanje za nekog od nas dvojice?
Novinar: Gospodine Vulin, gospodin Vučić je rekao da ćete produbiti saradnju, šta to znači, hoće li doći možda do učlanjenja vaše stranke? Aleksandar Vulin: To apsolutno znači da ćemo se boriti protiv zajedničkog neprijatelja, koji je usput i zajednički neprijatelj Srbije, a to je ova vlast i oni koji čine koaliciju u vlasti. To znači kada na lokalnim izborima u Vrbasu radnika Vitala kupe sa 5 litara ulja proizvedenog u. Vitalu da glasa za onog ko ga je otpustio iz Vitala i omogućio privatizaciju Vitala da će on biti zadovoljan na toj strani sveta. Za to nismo morali ni da se vidimo, ni da se dogovaramo, to se podrazumeva. Sarađivaćemo na svemu što može da zasmeta vladajućoj koaliciji, svemu što može da spreči vladajuću koaliciju da nastavi sa brutalnim nasiljem. Ovo nije stvar politike, ovo je brutalno nasilje, ovo nasilje će se završiti i fizičkim nasiljem, jer je to jedino što nismo videli, krađu smo videli, falsifikaovanje dokumenata, papira, prekrajanje biračkih spiskova, dovođenje ljudi iz drugih opština da glasaju na ovoj opštini, sve smo to videli, još nas nisu tukli, mene i Vučića jesu kad su hapsili Šljivančanina, ali u ovim izborima još nas nisu tukli, to je jedino što je još ostalo da vidimo. Dakle, apsolutno ćemo se boriti zajedno i apsolutno ćemo se boriti protiv zajedničkog neprijatelja. Ne možete mi reći da Nenad Čanak, Ivica Dačić, Vuk Drašković, Boris Tadić, da imaju bilo šta zajedničko osim ideju da Srbiju podele kao ratni plen. E mi ne damo da je podele kao ratni plen i naravno ćemo da imamo više zajedničkog Vučić i ja nego Čanak i Dačić, a vi vidite. Prema tome, šta mi imamo da se dokazujemo
Aleksandar Vučić: Podsetio me Aca na jednu važnu stvar koju sam zaboravio da vam kažem. Dogodio se skandal kakav se nikad u istoriji Srbije nije dogodio, dogodio se juče na sednici Izborne komisije Voždovac. Saslušajte me molim vas ljudi kako to izgleda. Dakle, juče na sednici Izborne komisije za Voždovac, pošto naravno DS ima više svojih lista, videli ste kako su nameštali intervjue Maje Gojković, ne znam ni ja šta sve, malo im se omaklo oko Ratka Kneževića pa vidim da nije glavna vest 10 milion evra za DS, kao što bi bilo za nas da smo žvake zamenili negde bila bi vest, a to 10 miliona za DS to je sitnica, to nema veze, to nije vest, nemoj da bude u nekim novinama ili vestima.
Dakle, imaju nekoliko lista, podneli su i Srbijansku naprednu stranku da ne verujete, Pokret za Avalski venac, Srpska sloga, to su sve njihove liste da bi imali većinu u izbornoj komisiji. Ali šta se sad dogodilo, nešto što se nikad u Srbiji nije desilo. Ima jedna lista koju su napravili da bi napakostili DSS, to je Srbija 21 sa Dragoljubom Kojčićem kao liderom. Međutim, šta je sad suština, ti ljudi uopšte nisu predali dovoljan broj potpisa, postoji odluka kojom se odbija rešenje kojim se odbija ta lista i nalaže da se u roku od 48 sati isprave nedostaci. Oni ljudi nisu ispravili ništa i dalje imaju manjak potpisa, dakle po sili zakona, po svemu, vi istog sekunda odbijate. Oni se nisu potrudili da donesu bilo kakve, makar nevalidne, makar falsifikovane, nikakve potpise nisu doneli. U tom trenutku kada je trebalo to da se donese, predsednik izborne komisije iz DS gospodin Igor Anđelković kaže da, da tad mu zvoni telefon, on kaže pauza 45 minuta, vraća se nazad i kaže - proglašavam izbornu listu Srbija 21. Bez odluke, bez glasanja, sa manje potpisa koje je iko do danas doneo od onoga što je potrebno da bi se lista proglasila. I pitaju ga ljudi - pa čoveče tu nema odluke to je nemoguće da se uradi, on kaže - meni su naredili ja to moram da sprovedem. Dakle, samo hoću da vam kažem ljudi da to što se zbiva je nasilje najviše kategorije, to je nešto što se nikada nije zbivalo u Beogradu, nikada. Malo se ponekad zbivalo na KiM u nekim segmentima, ali u ovoj meri nije nikada. Dakle to je kriminal par ekselans. Oni će da kažu - pa vi ste nosili olovke i upaljače, pa jesmo ali iz svojih džepova platili olovke i upaljače, a ne iz narodnih džepova kao što vi to radite. E u tome je razlika između njih i nas.To je suština cele priče. Jeste, mi iz svojih, a oni iz naših. To je razlika ko iz čijih džepova vadi da bi dobijali glasove.
Inače, oko promena u celom društvu, u celoj Srbiji, ovolika je nervoza zato što ne znaju šta da rade, zato što vide da ljudi ulaze u taj veliki voz za promene i mi ćemo razgovarati i sarađivati sa svim opozicionim strankama, sa svima koji žele da promenu u Srbiji donesemo, da do promena dođe, a oni koji se na ovakav bahat način bore protiv svake mogućnosti promena pokazuju samo da su svašta činili u prošlosti i da se mnogo plaše šta bi moglo da se sazna o njihovim poslovima u budućnosti.
Novinar: Interesuje me da li prisustvo gospodina Vulina ovde je potvrda najave Velje Ilića da će se opozicija okupiti oko SNS? Aleksandar Vučić: Mi ćemo da razgovaramo sa svim ljudima u Srbiji koji žele promene, koji žele da se suprostave kriminalnom režimu DS, SPS, G-17 I LDP-a i kako ćemo tehnički da izvedemo, dakle ne verujem da će biti jedna lista, ali nikad nemojte da kažete nikad, videćemo i po istraživanjima da li ima sinenergije i kako to ide, ali u svakom slučaju ćemo gledati da zbijemo redove u opoziciji i da pokušamo da se suprostavimo onima koji našu zemlju uništavaju. A oni koji ne žele da učestvuju, mi već vidimo ko radi za režim, to su sitne male stranke koje su se već stavile na režimsku stranu. Najbolje da dođete na sednicu Izborne komisije na Voždovac, kako Anđelković digne ruku tako dižu i onaj iz Majine stranke i onaj mučenik radikal. Da ga pitate za šta je digao ruku nema pojma, šta će. Ovo možete sve da proverite, svaku sitnicu koju sam vam rekao. Izvolite ako imate još neko pitanje
