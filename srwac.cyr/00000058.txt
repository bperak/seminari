A Free Template From Joomlashack 
Generator ETF 
Veliki pozdrav svima i dobrodošli Dobrodošli na novi sajt Generatora koji posle izvesnog vremena ponovo počinje sa radom. Ova verzija sajta nastaje sa Generatorom 8, a nadamo se da će i sajt i Generator poživeti dosta. Po ideji uredništva, sajt će biti uređivan nekoliko dana nakon podele najnovijeg broja tako da ukoliko niste uspeli da dođete do svog primerka Generatora, moći ćete ovde da pročitate sve što se nalazi i u štampanoj verziji. Ono što će vas možda privući da zavolite ovaj sajt je i ideja da se na ovom mestu nađu i necenzurisani tekstovi pa tako na primer ovom prilikom objavljujemo necenzurisani tekst intervjua sa asistentom Bošnjaković Andrijom. Saznajte šta smo ga još pitali i šta je on nama rekao, a što se nije našlo na štampanim stranicama Generatora 8. 
Takođe, na ovom sajtu moći ćete da pronađete i stare brojeve Generatora i tako se eventualno podsetite nekih davno pisanih tekstova. Za sada će Arhiva biti u PDF formatu, ali ćemo se truditi da to sve adaptiramo ovom blogu. Da ne dužimo dalje, verujemo da ćete se i sami snaći. 
Redakcija je u oktobru prošle godine počela sa podmlađivanjem i kao što možete videti tu akciju sprovodi poprilično kvalitetno (pripremajući ovih dana četvrti broj u ovoj školskoj godini), te ukoliko mislite i želite da učestvujete slobodno nam se javite vrata su svima širom otvorena (dobro, muškarcima malo podmećemo nogu, ali ne mnogo:)). Kontaktirajte nas putem e-pošte i bićete nam drag gost na prvom sastanku koji budemo održali. 
Toliko od nas ovog puta, ovom prilikom ćemo vam izdvojiti neke trenutke sa podele Generatora 8 i do sledeće podele veliki pozdrav. 
Nedavno u Italiji, u Milanu, obeležen je jedan veliki jubilej. Fudbalski klub Internacionale, poznatiji kao Inter, obeležio je stogodišnjicu svog postojanja. Povodom tog velikog jubileja u Milanu je organizovana velika fešta na stadionu, dodeljene su brojne nagrade zaslužnima za usp e he Intera, održana je gala večera kojoj je prisustvovao veliki broj zvanica, promovisana je knjiga povodom jubileja, bilo je sve kao što to red i tradicija nalaže. Inače, potpisnik ovih redova je vrlo vatreni navijač ovog kluba, tako da unapred molim da ne bude nikakvih osuda zbog eventualne pristrasnosti... 
Bendovi tako širokog uticaja, ogromne popularnosti i trajnog kulta, kakva je bila Nirvana, javljaju se retko, i zauzimaju posebno mesto. Teško je reći da li je Nirvana imala uticaj na društvo, ili je njena popularnost bila odraz već postojećih trendova, ali njihova zasluga u prevratu tadašnje muzičke scene, nepobitna je. 
Na početku osamdesetih, muzička scena je delovala revolucionarno: uzlet elektro-popa i novih romantičara poput Duran Duran, Human League, Spandau Balet, ranih Depeche Mode, koje su favorizovale sintisajzere nad gitarama i dramatičan napadan stil. Novoosnovana televizija MTV, sa koncepta gledanja muzike, promovisala je grupe poput DEVO i Franky Goes To Hollywood, danas zapamćene po svom imidžu, kostimima i spotovima više nego po muzici. 
Herakle je junak koji postoji i u grčkoj i u latinskoj mitologiji pod gotovo istovetnim imenom. Diznijevi animatori su za svoj 35. animirani film uzeli ovaj mit i iskoristili jedno od njegovih imena grčko Herkules, kako ću ga i ja nazivati u ovom tekstu. 
On je bio sin Zevsa i Alkamene, prelepe žene kralja Amfitriona koji je počesto bio u ratovima, tako da je Zevs iskoristio priliku uzevši njegov lik i napravivši Alkameni Herkulesa. Iste noći kralj Amfitrion se vratio kući i začeo joj sina, Herkulovsovog brata blizanca, Ifikla. 
