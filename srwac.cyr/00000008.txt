Vesti
Mišković uz kauciju pušten iz pritvora
Vlasnik " Delta holdinga " Miroslav Mišković pušten iz pritvora Okružnog zatvora u kom je proveo više od sedam meseci. Pritvor mu je zamenjen jemstvom od 12 milona evra, a Mišković je dao izjavu da se neće kriti i da će odazivati na sve pozive suda.
Miroslav Mišković, vlasnik " Delta holdinga ", pušten je oko 13 časova iz pritvora u kom je proveo sedam meseci i 11 dana od hapšenja 12. decembra prošle godine.
On je oko 11 časova iz Okružnog zatvora u Bačvanskoj ulici prevezen u pritvorsku jedinicu suda, odakle je sproveden u sudnicu Specijalnog suda radi davanja izjave pred sudijom da neće pobeći.
Međutim, posle toga nije vraćen u Bačvansku, već je ponovo spušten u pritvorsku jedinicu u sudu radi razduživanja, a potom pušten u 12.50.
Po njega su došla kola koja su ga sačekala na parkingu Specijalnog suda. Novinari i snimatelji koji su od jutros stajali ispred zatvora u Bačvanskoj ulici, tako nisu uspeli da zabeleže njegov odlazak.
Miroslavu Miškoviću je pritvor zamenjen jemstvom od 12 milona evra u dinarskoj protivvrednosti, koje je juče uplatila njegova kompanija, pa je pušten da se u daljem toku postupka brani sa slobode.
Prethodno je pred Specijalnim sudom dao izjavu da se neće kriti i da će se odazivati svim pozivima suda. Potom je vraćen u Okružni zatvor radi razduživanja posle čega je pušten da ide kući.
Miškoviću je, međutim, privremeno oduzet pasoš i određena mera zabrane napuštanja boravišta, uz obavezu javljanja Policijskoj upravi za grad Beograd - PS Savski venac, svakog prvog radnog dana u mesecu.
U ovom predmetu samo je još vlasnik Nibens grupe Milo Đurašković ostao u pritvoru. Miškovićev sin Marko je u kućnom pritvoru od aprila, dok se ostali optuženi brane sa slobode.
Posle šest meseci istrage, tužilaštvo je u maju podiglo optužnicu protiv njih trojice i još osam osumnjičenih za nezakonito izvlačenje i prisvajanja finansijskih sredstava i imovine iz više preduzeća za puteve u periodu od 2005. do 2010. godine.
Tužilaštvo sumnja da su na taj način oštetili putarska preduzeća za 16,95 milijardi dinara, a budžet Srbije za 472 miliona dinara.
zivot
Odgovor - zakonodavac
Alo čoveče, ne može Vučić da odlučuje u ime suda, tu su zakoni, uslov je ispunjen i tačka.
Druga je stvar da se dokaže krivica i donese konačna presuda i tu mora biti poštovan zakon, jer snaga države se ogleda u poštovanju svojih zakona... e tu ni Toma, Vučić i ostali ne treba da se mešaju, inače, postajemo privatna država.
strasno
he
Problem je šteta drugim ljudima
Problem je što pohlepni ljudi nanesu štetu drugim ljudima, opljačkaju imovinu, zatvore preduzeće, ljudi završe na ulici bez igde ičeg. A to što ljudi steknu bogatstvo u svoj toj svojoj pohlepi zapravo ne vredi ništa. Svi smo mi od slabog materijala stvoreni, vek naš ljudski je kratak i sve to bogatstvo što ljudi u pohlepi steknu ostaje nekom drugom. Zato nikada ne mogu razumeti ljudsku pohlepu i nezasitu žeđ za bogatstvom jer sve to nije vredno patnji i stradanja koju su pohlepnici braći svojoj, to jest drugim ljudima doneli.
zakon
Ono sto svi gresite je da se on obogatio po zakonu i ono sto treba menjati je zakon kao i oni koji su taj zakon donosili. Prvo treba sve njih pohapsiti jer su glavni krivci za bogacenje pojedinaca da ih sad ne nabrajam...
