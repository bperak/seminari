Nagradni konkurs za najbolju ideju za softver
petak, 20 avgust 2010 10:37
Com Trade i ove godine organizuje edukativno-poslovnu manifestaciju Fabrika Znanja, koja će od 7. do 10. septembra 2010. biti održana u ComTrade Technology Centru na Novom Beogradu. Tokom ovog skupa, javnosti će biti predstavljena poslovna IT rešenja za različite industrije i njihov značaj za efikasnije i ekonomičnije poslovanje, uz brojne primere iz prakse. Posetioci će moći da vide rešenja koja su rađena u Srbiji kao i ona koja su rađena za klijente iz regiona, ali i inostranstva.
Na Fabrici znanja svoja rešenja predstaviće vodeće svetske solutions kompanije. Kao i prošle godine, deo vremena biće rezervisan za učenike i studente, koji će imati priliku da se upoznaju sa radom jedne IT kompanije. Biće organizovano nekoliko okruglih stolova kao i niz paralelnih programa, poput nagradnog konkursa Right Click i individualnih prezentacija vendora.
Program Fabrike Znanja biće grupisan tematski:
Utorak, 7. septembar - Education Day
Fabrika Znanja će početi posetama učenika i studenata iz Srbije. Posle svečanog otvaranja predviđen je okrugli sto sa predstavnicima Vlade i medija na temu povezivanja IS javnih institucija radi efikasnijih usluga građanima.
Sreda, 8. septembar Finance Telecommunications Day
Rešenja za kompanije iz oblasti finansija i telekomunikacija čine veliki deo portfolia ComTrade-a, a njihov potencijal ih čini veoma aktuelnom temom. Biće predstavljena rešenja koja su implementirana u regionu, a predavači će biti i predstavnici vendora uz učešće klijenata za koja su ova rešenja rađena.
Četvrtak, 9. septembar - Public Day
Ovaj dan je rezervisan za projekte iz javnog sektora, gde ComTrade ima bogato iskustvo iz nekoliko država u regionu. Posetioce takođe očekuju prezentacije softverskih rešenja naših globalnih partnera, propraćene kroz studije slučaja.
Informacioni sistemi u zdravstvu i softverski proizvodi i rešenja za preduzeća biće centralna tema poslednjeg dana Fabrike Znanja. Nakon celog dana prezentacija i okruglih stolova, događaj će biti zatvoren velikom žurkom.
