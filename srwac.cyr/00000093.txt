Ovogodišnji letnji edukativni kamp za sudije i kontrolore, koji je bio i jubilarni, deseti po redu, uz teoretska predavanja sa video prikazima kao i praktične prikaze na samom terenu, te proveru stepena obučenosti sudija kroz suđenje utakmica, posle pet dana rada je završen. Sudije su između sebe igrale i utakmice, a ekipe je predvodio nekadašnji juniorski reprezentativac Danijel Trivković, sada superligaški sudija, inače direktor filijale ' ' Credit Agricole ' ' banke u Inđiji. 
Poslednjeg dana kampa priređena je i mala svečanost. Potpredsednik Upravnog odbora ZSiK RSS Miomir Petrovi ć, koji je bio i rukovodilac kampa, čestitao je rođendan, naravno uz rođendansku tortu, učesnici kampa Danijeli Sando, diplomiranom inžinjeru elektrotehnike, nekadašnjoj rukometašici Čačka iz superligaških dana, koja će od jeseni deliti pravdu na prvoligaškim terenima zajedno sa svojom koleginicom Draganom Đekić, profesorom u Srednjoj ekonomskoj školi u Čačku, takođe rukometašicom i kapitenom Čačka iz superligaških dana. 
Ovogodišnji kamp na kojem je učešće uzeo rekordan broj sudija i kontrolora, prema ocenama svih učesnika organizovan je najbolje do sada. Udeo u tome ima i menadžment hotela ' ' Šumarice ' ' u Kragujevcu, na čelu sa generalnim direktorom i vlasnikom gospodinom Milenkom Marjanovićem. 
Za vreme kampa organizovano je i polaganje ispita za sticanje zvanja sudija, odnosno kontrolora nacionalne i regionalne kategorije, na kojem su pokazani odlični rezultati. Između ostalog, novi kontrolori nacionalne kategorije su dojučerašnji superligaški arbitri Zdravko Adamović iz Crvenke, i Vladimir Nikolić iz Pančeva, koji će od jeseni kontrolisati mlade i perspektivne sudije na prvoligaškim terenima. 
Kamp je, zahvalivši se svim učesnicima, zatvorio Siniša Lazić, predsednik Skupštine Zajednice sudija i kontrolora RSS, koji je i potpredsednik Upravnog odbora Rukometnog saveza Srbije. 
Otpočeo je sa radom ovogodišnji letnji kamp za sudije i kontrolore 
16:08 18.07.2013. (GMT 1) 
Juče je u Kragujevcu, u hotelsko turističkom kompleksu ' ' Šumarice ' ', otpočeo sa radom deseti letnji edukativni kamp za sudije i kontrolore, u organizaciji Rukometnog saveza Srbije (Zajednice sudija i kontrolora). 
Posebno zadovoljstvo ove godine prirediće nekadašnji čuveni internacionalni sudija Milan Mitrović, iz Beograda, koji će u subotu od 10.30 časova održati predavanje na kojem će mladim sudijama govoriti o iskustvima iz svoje bogate i dugogodišnje karijere. 
Ove godine će na kampu, koji traje do nedelje, 21. jula, učestvovati rekordan broj sudija i kontrolora, preko 240. 
Jučerašnji, prvi dan kampa je, posle otvaranja i uvodne reči rukovodioca kampa Miomira Petrovića, potpredsednika Upravnog odbora ZSiK RSS, otpočeo razgovorom o Kodeksu ponašanja sudija i kontrolora, koji je uobličio Miomir Petrović. Potom je eminentni internacionalac Živan Stakić (iz Novog Sada) govorio o elementarnim odredbama Pravila rukometne igre, posle čega je Milan Rakić, profesor, eminentni kontrolor iz Niša, predstavio video test, kao savremeni metod usavršavanja. 
Na kraju jučerašnjeg dana, stručna komisija kampa je izvršila proveru fizičku pripremljenosti sudija, u čemu su sve sudije kroz tzv. ' ' Shuttle run ' ' test pokazale izuzetno dobre rezultate. 
Spisak kandidata za polaganje kategorije 
koji će polagati ispit za sticanje zvanja sudija i kontrolora nacionalne, odnosno regionalne kategorije. 
IN MEMORIAM 
BLAGOJE ARSIĆ ' ' ČOLE ' ' 
(Kuršumlija, 5.02.1943. - Leskovac, 15.07.2013.) 
Blagoje Arsić je bio dugogodišnji član Zajednice sudija i kontrolora Opštinskog rukometnog saveza Leskovac. Rukometni sudija je bio od 1968. do 1988. godine, a aztim je položio za zvanje saveznog kontrolora. nalazio se na listama Srpske, Međurepubličke i Druge savezne lige. 
Obavljao je funkcije sekretara i predsednika Opštinskog rukometnog saveza Leskovac. 
Dugo godina je bio član uprave Rukometnog kluba ' ' Dubočica ' ' iz Leskovca. 
Sahrana će biti obavljena na Svetoilijskom groblju u Leskovcu, u utorak, 16.07.2013, u 14.00 časova. 
Sekulić i Jovandić novi internacionalci 
Marko Sekulić i Vladimir Jovandić, 25 - godišnji delioci pravde iz Pančeva, učestvovali su na 13. kursu Evropske rukometne federacije u Geteborgu, Švedska, od 30. juna do 5. jula ove godine gde su pokazali zavidan nivo znanja i kvaliteta suđenja, te su uspešno položili ispit i time stekli zvanje kontinentalnih EHF sudija, nastavljajući tako tradiciju nekada poznatih pančevačkih internacionalaca Petra Pupića, Željka Severa i Predraga Obrenovića. 
Istovremeno, za Sekulića i Jovandića stižu lepe vesti i sa ' ' domaćeg terena ' ', jer će od jeseni voditi i utakmice elitnog nacionalnog takmičenja, Super rukometne lige Srbije. 
Našim mladim sudijama čestitamo na izuzetnom rezultatu koji su postigli, i želimo im svaki uspeh u budućoj karijeri. 
IN MEMORIAM 
14:51 26.06.2013. (GMT 1) 
RAJKO IMBRONjEV 
(Mošorin, 3.06.1955. - Novi Sad, 25.06.2013.) 
Rukometni sport je danas ostao bez velikog entuzijaste i istinskog rukometnog zaljubljenika. Rajko Imbronjev, naš ' ' Imbra ' ', iznenada nas je napustio u 59. godini života. Bio je dugogodišnji igrač novosadske ' ' Vojvodine ' ' i kaćkog ' ' Jugovića ' ', a posle aktivne igračke karijere, od 1985. godine, posvetio se suđenju, gde je postigao izuzetne rezultate, ostvarivši najviše domete kao elitni međunarodni IHF sudija, zajedno sa kolegom Nebojšom Grkovićem, sudeći na Svetskom prvenstvu u Tunisu 2005. godine gde su ocenjeni kao najbolji par, više puta je sudio na Mediteranskim igrama, Svetskim studentskim prvenstvima, vodio je više međunarodnih utakmica reprezentativnih selekcija, kao i značajne utakmice u evropskim klupskim takmičenjima. Iza sebe je imao bezbroj utakmica u domaćem prvenstvu, uspešno deleći pravdu u više finala plej-ofa i kupa SRJ i SCG. 
Rajko Imbronjev je rođen u Mošorinu, a detinjstvo je proveo u Žablju, gde je završio osnovnu školu. Potom odlazi u Novi Sad, gde sa uspehom završava srednju školu, a potom i fakultet Pravnih nauka. Dugo godina je radio kao diplomirani pravnik u ' ' Novograpu ' ', a zatim i kao vlasnik i generalni direktor kompanije ' ' RIC ' '. U svojoj bogatoj karijeri obavljao je više funkcija u rukometnoj organizaciji, a ostaće upamćen kao predsednik Upravnog odbora Zajednice sudija i kontrolora Rukometnog saveza Jugoslavije. Napustio je rukometni svet kao predsednik Skupštine Gradskog rukometnog saveza Novog Sada, ali tragovi njegove ljubavi prema rukometu ostaće večno upamćeni, kao i brojne anegdote koje je ' ' čika Rajko ' ' pričao rukometnom svetu. 
Komemoracija je u četvrtak, 27. juna 2013. god. u 11 časova u velikoj sali Sportskog saveza Vojvodine, Masarikova 25, a sahrana istog dana u 15,40 časova na Gradskom groblju u Novom Sadu. 
Komisija za praćenje suđenja ZSiK RSS 
Antić - Jakovljević sude na EP juniorki u Danskoj 
10:07 14.05.2013. (GMT 1) 
Naš sudijski par Vanja Antić - Jelena Jakovljević nominovan je od strane Evropske rukometne Federacija za Evropsko prvenstvo juniorki, koje će se od prvog do 11. avgusta održati u Danskoj. Na turniru koji će se održati u Koldingu i Sonderborgu, pravdu će deliti 10 sudijskih parova iz čitave Evrope. 
Sekulić - Jovandić sude na EP do 19 godina u Geteborgu 
Evropska rukometna Federacija nominovala je sudijski par Marko Sekulić - Vladimir Jovandić za Otvoreno Evropsko prvenstvo do 19 godina, koje će se održati u Geteborgu od prvog do petog jula. Naš sudijski par, dobio je priliku da deli pravdu na velikom takmičenju uz 11 ostalih parova iz čitave Evrope. 
Paralelno sa tim, EHF će organizovati i kurs za kontinentalne sudijske kandidate (Continental Referee Candidates Europe) na kome će učestvovati i naše sudije. 
Mirjana i Ivana Radić na F4 turniru EHF Lige šampiona 
22:29 07.05.2013. (GMT 1) 
Bliži se najveći spektakl u klupskom rukometu - završni turnir VELUKS EHF Lige šampiona u Kelnu prvog i drugog juna na kome će se u polufinalnim duelima sastati nemačke ekipe Kila i HSV-a, odnosno, španska Barselona i poljsko Kelce, a pored naših rukometaša oko terena u ulozi merioca vremena će se naći sestre, Ivana i Mirjana Radić. 
One su se odlično odradile posao u finalu Evropskog prvenstva igranog u Beogradu, što je bio i jedan od glavnih razloga za nominaciju od strane EHF-a. 
Antić - Jakovljević pozvane na IHF seminar u Španiji 
Srpski sudijski par Vanja Antić i Jelena Jakovljević, pozvan je od strane Međunarodne rukometne Federacije da učestvuje na seminaru u španskom Granoljersu od 25. juna do prvog jula. Seminar se održava u okviru globalnog sudijskog trening programa, a članovi i predavači IHF sudijske komisije će biti zaduženi za njegovo sprovođenje. 
Odluke i Zaključci sa šeste sednice Upravnog odbora ZSiK RSS 
12:50 03.04.2013. (GMT 1) 
U pravni odbor Zajednice sudija i kontrolora Rukometnog saveza Srbije dana 30.03.2013 godine održao je šestu sednicu Upravnog odbora u Beogradu i doneo sledeće Odluke i Zaključke o čemu obaveštavamo članove ZSik RSS. 
Zakazana redovna Skupština ZSik RSS 
Na osnovučlana 45. stav.5. Pravilnika o udruživanju sudija i kontrolora u Zajednicu sudija i kontrolora Rukometnog saveza Srbije, predsednik Skupštine saziva redovnu sednicu Skupštine za 14.04.2013. godine u Beogradu. 
Raspis za Kamp 2013 i Seminar sudija-kontrolora i delegata 
11:41 16.03.2013. (GMT 1) 
Na sednici dana 15.03.2013. godine, Upravni odbor Zajednice sudija i kontrolora Rukometnog saveza Srbije doneo je Odluku da se održi četvorodnevni Kamp sudija-kontrolora i delegata i dvodnevni Seminar sudija-kontrolora i delegata. 
Zakazana V sednica Komisije za praćenje suđenja UO ZSiK RSS 
12:07 04.03.2013. (GMT 1) 
na osnovu ovlašćenja i člana 57. Pravilnika o udruživanju u Zajednicu sudija i kontrolora Rukometnog saveza Srbije, predsednik Komisije za praćenje suđenja UO ZSiK RSS Živan Stakić, zakazuje petu redovnu sednicu Komisije za praćenje suđenja UO ZSiK RSS u Beogradu dana 09. marta 2013. godine. 
' ' LEGENDE KOJE ŽIVE ' ' 
15:55 24.12.2012. (GMT 1) 
Zajednica sudija i kontrolora Rukometnog saveza Srbije na svečanosti koja je upriličena u subotu, 22. decembra ove godine, za izuzetne zasluge u razvoju i uspehe u unapređenju rada rukometne i sudijske organizacije, dodelila je ZLATNE PLAKETE nekadašnjim međunarodnim IHF rukometnim sudijama. 
U ime dobitnika priznanja, zahvalio se dr SLOBODAN VOJVODIĆ, jedan od naših najboljih sudija: 
' ' Ima nas ovde sve više, to je zadovoljstvo svih nas. Meni je drago da smo svi ovde, da smo svi još uvek živi i na nogama, neka potraje što duže, neka naše mlađe kolege nastave još uspešnije a mi ćemo se ovako pridruži t i koliko možemo, uz zadovoljstvo da smo mnogo dali rukometu i domaćem i svetskom, da smo svi dobri ljudi, svi imamo svoje porodice, svi imamo svoje poslovne karijere iza sebe i sve su one na dobrobit svih nas. Hvala V am svima i neka ubuduće bude ovako. ' ' 
' ' Dragi i poštovani prisutni naši bivši članovi, veliko mi je zadovoljstvo i čast što smo uspeli da upriličimo jedan ovakav skup, gde ste svi pozvani, na kojem ćemo vam dodeliti skromni poklon u odnosu na ono što ste vi za svoj životni vek pružili sudijskoj organizaciji kako Jugoslavije, tako Srbije i Crne Gore i evo sada i Srbije. Vi ste ti koji ste zaista trasirali i formirali put kojim ide dalje sudijska organizacija sadašnje Srbije. Mi smo prisutni i dalje na svim velikim takmičenjima, prepoznatljivi smo u našem suđenju, kako Svetskih prvenstava na svim nivoima, tako i Evropskih takmičenja, a isto tako i Olimpijskih igara. Najveće pohvale dobijamo od Rukometnog saveza Srbije na način našeg rada, mnoge škole smo završili, mnoge diplome smo dobili, ali zaista ono po čemu je prepoznatljiva sudijska organizacija je edukacija i školovanje mlađih sudijskih kadrova, prenošenje ogromnog iskustva i ogromnog znanja na mlađe kolege. Nažalost sport je u krizi pa nije nepogrešiv ni naš rukomet, ali na dobrom smo putu naročito posle ove godine koja je na izmaku da vratimo rukomet na one staze gde je i ranije bio. Ipak sudijska organizacija ide ispred svega toga i mi zadržavamo i dalje svoje pozicije. ' ' 
Obraćanje Dragana Bukvića, predsednika Skupštine RSS: 
' ' Pridružujem se čestitkama predsednika Stanojevića, i hteo bih reći da simbolično za tri stola, uslovno sede tri generacij e sudija, da mlađe sudije nose tradiciju doajena rukometa i to je nastavak škole rukometnog suđenja i na prostorima Jugoslavije a i sadašnje Srbije. Ono što predsednik Stanojević nije rekao, jeste da smo uspeli da podmladimo rukovodstvo sudijske organizacije i to daje rezultate. 
Njima ostavljamo u amanet da tako generacijski kada dođe vreme mlade snage takođe suptilno sednu uz puno učenj a i praćenje svega onoga što se radi. 
Mislim da jeste generalna ekonomska kriza i kriza u društvu, ali što se tiče nas u rukometu, postoji mala kriza u našim glavama, ali čim smo se sklonili od tih unutrašnji h stvari dajemo rezultate, a to su dva prvenstva iza nas, a biće i treće, znači svi segmenti rukometne organizacije mogu da imaju punu afirmaciju svako sa odgovarajućim mestom u okviru svoje nadležnosti. 
Ono što je danas lepo i fino jeste da se ne zaborave svi oni koji su sa stanovišta minulog rada utkali makar i najmanji deo u ove rezultate koji postoje. ' ' 
Stojković-Nikolić sude na SP 2013 
15:34 18.10.2012. (GMT 1) 
Veliko priznanje stiglo je na adresu našeg sudijskog para, Dušana Stojkovića i Nenada Nikolića. Oni će deliti pravdu na predstojećem Svetskom prvenstvu u Španiji, objavljeno je danas iz sedišta Međunarodne rukometne Federacije. 
Rezultati naknadnog Seminara u Beogradu za merioce vremena - zapisničare biće objavljeni na sajtu RS Beograda. 
Predsednik UO ZSiK RSS, 
Zoran Stanojević, s. r. 
EHF EURO 2012: Marić-Mašić " dele pravdu " - Obućina delegat 
23:10 26.09.2012. (GMT 1) 
Evropska rukometna Federacija objavile je liste zvaničnih lica za ženski EHF EURO 2012, koji će se od četvrtog do 16. decembra održati u Srbiji. Među sudijskim parovima, našle su se Branka Marić i Zorica Mašić, dok će u ulozi delegata na kontinentalnom takmičenju biti Svetlana Obućina. 
Održan deveti kamp sudija i kontrolora " Kragujevac 2012 " 
11:55 21.07.2012. (GMT 1) 
Zajednica sdudija i kontrolora Rukometnog saveza Srbije održala je deveti Kamp sudija i kontrolora u Kragujevcu hotel Šumaruce u dve smene. 
U prvoj smeni od 06.07. 11.07.2012. godine, na Kampu su prisustvovale sudije Trećeg, Četvrtog, Petog stepena takmičenja, Lige mlađih kategorija i sudije početnici. Na Kampu u ovoj smeni učestvovalo je 132 sudije. Radilo se po Planu i programu Stručno lektorske komisije UO ZSiK RSS, koji je verifikovao UO ZSiK RSS. Obrađivana su Pravila rukometne igre sa video prikazima, igrane rukometne utakmice koje su sudili učesnici Kampa uz kontrolisanje istih od najeminentnijih kontrolora, koje su snimane, a sutradan je vršena analiza tih utakmica i ukazivano kako treba da se sudi na utakmicama u redovnom takmičenju. Rađen je ulazni i izlazni teoretski test iz Pravila rukometne igre, test fizičkih sposobnosti kao i obavezan futing za sve sudije u trajanju od 30 minuta u jutarnjim časovima. 
U drugoj smeni od 11.07. 15.07.2012. godine učešće na Kampu su uzeli svi kontrolori sa Prvog, Drugog, trećeg i Četvrtog stepena takmičenja kao i sudije sa ženske liste i sudije sa Prvog i drugog stepena takmičenja koji su se dobrovoljno prijavile za učešće na Kampu. Ukupno je na Kampu bilo prisutno u drugoj smeni 124 sudije i kontrolora. 
U ovoj smeni obrađivane su stručne teme iz Pravila rukometne igre, gledanje utakmica i pisanje kontrole suđenja koje su sutradan analizirane i zauziman kriterijum ocenjivanja. Za prisutne sudije obrađivane su posebne teme iz Pravila rukometne igre. Takođe su kontrolori imali ulazni i izlazni teoretski tesz iz Pravila rukometne igre. 
Za vreme održavanja Kampa održan je ispit za polaganje regionalne i nacionalne kategorije za sudije i kontrolore. Takođe su održane sednice: Upravnog odbora ZSiK RSS, Upravnog odbora ZSiK RS centralne Srbije i Komisije za praćenje suđenja UO ZSik RSS. 
Mišljenje rukovodstva Kampa a i svih učesnika Kampa, da je Kamp 2012 veoma uspešno organizovan, da su svi ciljevi i zadaci iz Plana i programa rada Kampa realizovani, te da je osnovni zadatak edukacija svih prisutnih uspešno realizovan. Uslovi za rad Kampa bili su dobri. 
Mošorinski i Pandžić sudili finale SP juniorki 
12:17 16.07.2012. (GMT 1) 
Naš međunarodni sudijski par, Ivan Mošorinski i Aleksandar Pandžić, delio je pravdu u finalnom meču Svetskog prvenstva juniorki u Ostravi (Češka). Mošorinski i Pandžić sudili su utakmicu između Švedske i Francuske, koju su Skandinavke lako rešile u svoju korist i tako svetskoj kadetskoj kruni, dodale i svetsku juniorsku krunu na kraju omladinske karijere generacije 1002. 
Sudije i kontrolori ugostili predsednika Srbije 
20:19 11.07.2012. (GMT 1) 
Danas je u Kragujevcu, u hotelu Šumarice, počela sa radom druga smena kvalitetno - edukacionog kampa sudija i kontrolora Rukometnog saveza Srbije. Naše najbolje sudije i kontrolori su izuzetno počastvovani posetom predsednika Republike Srbije gospodina Tomislava Nikolića, koji se u toj prilici zadržao u kraćem i srdačnom razgovoru sa gospodinom Draganom Bukvićem, predsednikom Skupštine Rukometnog saveza Srbije, gospodinom Zoranom Stanojevićem, predsednikom Zajednice sudija i kontrolora Rukometnog saveza Srbije i potpredsednicima Zajednice, gospodinom Miomirom Petrovićem i gospodinom Slobodanom Višekrunom. 
Predsednik Republike Srbije je zaželeo uspešan rad učesnicima kampa, naglasivši da je rukomet sport koji je u prethodnom periodu imao velike uspehe i da se sada nalazi u ekspanziji, kao i da je na pravom putu da se vrati na stare staze uspeha. 
Predsednik je istakao da je genetska struktura ljudi sa ovih prostora predodređena za ovaj naš trofejni sport. 
Takođe je poručio mladim sudijama da će lako naučiti pravila igre, ali da je suština bavljenja ovim pozivom upravo ovakva životna škola, gde će svojim delovanjem omogućiti nepristrasno deljenje pravde i time doprineti daljem razvoju rukometa. 
Savić i Radulović za zapisničkim stolom na LŠ F4 u Kelnu 
23:25 08.05.2012. (GMT 1) 
Pored sudijskog para Stojković-Nikolić, Srbija će imati još predstavnika na završnom turniru EHF Lige šampiona u Kelnu 26. i 27. maja. Veliko priznanje, dobio je mladi sudijski par iz Beograda, Zlatan Savić i Nikola Radulović. Oni će voditi računa o vremenu i zapisniku u drugom polufinalu u kome se sastaju AG Kopenhagen i Atletiko Madrid. 
U prvom polufinalu 26. maja u " Lankses Areni ", sastaju se nemački Kil i Fukse Berlin. 
Stojković - Nikolić sude finale EHF Lige šampiona 
Evropska rukometna Federacija nominovala je najbolji srpski sudijski par, Dušana Stojkovića i Nenada Nikolića za finale završnog turnira EHF Lige šampiona u Kelnu 27. maja. Posle niza Evropskih prvenstava i važnih utakmica u evropskim kupovima, na adresu našeg sudijskog para, stiglo je najveće moguće priznanje. 
Završni turnir EHF Lige šampiona, održava se u " Lankses Areni " u Kelnu 26. i 27. maja, a na terenu će osim Nikolića i Stojkovića, nastupati i Momir Ilić, odnosno, Milutin Dragićević u dresu nemačkog Kila. 
Antić - Jakovljević sude SP na pesku u Omanu 
Treći put zaredom, Međunarodna rukometna Federacija je nominovala sudijski par, Vanju Antić i Jelenu Jakovljević, za Svetsko prvenstvo u rukometu na pesku, koje će se od sedmog do 14. jula održati u Omanu. Na SP 2008, Antić i Jakovljević su delile pravdu u meču za bronzanu medalju kod žena, a dve godine kasnije na SP 2010 i u muškom finalu između Brazila i Mađarske, čime se postale prve ženske sudije, koje su sudile borbu za zlato u muškom rukometu (ne samo na pesku). 
Antić-Jakovljević sude kvalifikacije za SP juniorki 
14:02 16.03.2012. (GMT 1) 
Naš međunarodni sudijski par, Ivan Mošorinski i Aleksandar Pandžić, nominovan je od strane Međunarodne rukometne Federacije za učešće na Svetskom prvenstvu za juniorke, koje će se od 1. do 15. jula održati u Češkoj. Ovo je njima treće planetarno prvenstvo. Na prethodna dva u Dominikanskoj Republici i Grčkoj, sudili su polufinale. 
Nominaciju za kvalifikacione turnire, koji će se od 5. do 7. aprila održati širom Evrope, dobili su Marko Boričić i Dejan Marković. 
Sekulić-Jovandić sude na Svetskom školskom prvenstvu 
13:19 01.03.2012. (GMT 1) 
Još jedno priznanje, stiglo je na adresu sudijske organizacije RSS. Evropska rukometna Federacija nominovala je mladi sudijski par, Marka Sekulića i Vladimira Jovandića za Svetsko školsko prvenstvo, koje će se od 14. do 22. aprila održati u hrvatskom Varaždinu. uz učešće 48 timova u obe konkurencije. 
Stojković i Nikolić dele pravdu na Olimpijskim Igrama 
11:12 28.02.2012. (GMT 1) 
Veliko priznanje, stiglo je na adresu našeg najboljeg sudijskog para Stojković - Nikolić. Među 17 parova, koji će suditi na Olimpijskim Igrama u Londonu od 27. jula do 12. avgusta, našli su se i Dušan Stojković i Nenad Nikolić. 
Da podsetimo, Stojković i Nikolić su sudili i na proteklom EHF EURO 2012 u našoj zemlji, kao i EHF EURO 2010 u Austriji, odnosno, Svetskom prvenstvu u Švedskoj 2011. godine. 
Boričić - Marković sude " Čelendž Trofej " za vreme EHF EURO 2012 
17:18 06.01.2012. (GMT 1) 
Veliko priznanje, stiglo je na adresu mladog sudijskog para, Marka Boričića i Dejana Markovića. Naš sudijski dvojac, nominovan je od strane EHF-a da sudi finale " Čelendž Trofeja ", koje će se 21. januara, za vreme Evropskog prvenstva za muškarce, odigrati u Beogradu. 
Stojković -. Nikolić sude na EHF EUR0 2012 
17:28 02.11.2011. (GMT 1) 
Evropska rukometna Federacija, odredila je 12 sudijskih parova, koji će deliti pravdu na Evropskom prvenstvu, koje će se od 15. do 29. januara 2012. godine održati u četiri srpska grada. Među 12 izabranih, nalazi se i naš najpoznatiji par, Dušan Stojković i Nenad Nikolić. Ovaj sudijski par je učestvovao i na EHF EURO 2010 u Austriji, kao i prošlom Svetskom prvenstvu u Švedskoj. 
EHF će posle preliminarne faze takmičenja na EHF EURO 2012, smanjiti broj parova na 10. 
Na spisku se pored naših internacionalaca nalaze: 
Vaclav Horaček / Jirđi Novotni (Češka) 
Per Olsen / Lars Ejbi Pedersen (Danska) 
Oskar Raluj / Angel Sabroso (Španija) 
Nordin Lazar / Loren Reveret (Francuska) 
Lars Gajpel / Markus Helbig (Nemačka) 
Hlinur Lajfson / Anton Palson (Island) 
Slave Nikolov / Đorđi Načevski (Makedonija) 
Kenet Abrahamsen / Arne Kristijansen (Norveška) 
Sorin Larentu Dinu / Konstantin Din (Rumunija) 
Evgeni Zotin / Nikolaj Volodkov (Rusija) 
Nenad Krstić / Petar Ljubić (Slovenija) 
Adresari sudija i kontrolora svih stepena takmičenja 
11:52 10.10.2011. (GMT 1) 
Objavljujemo Adresare sudija i kontrolora svih stepena takmičenja za takmičarsku 2011 / 2012. godinu. 
Boričić - Marković sa znakom EHF-a 
11:25 25.07.2011. (GMT 1) 
Lepe vesti stižu iz Rijeke, gde je od 17. do 24. jula održano Univerzitetsko Evropsko prvenstvo u obe konkurencije. Mladi sudijski par, Marko Boričić i Dejan Marković, uspešno je položio ispit EHF-a, koji je pored testova, provere fizičke spreme i znanja engleskog jezika, obuhvatao i suđenje na Evropskom prvenstvu. Naš sudijski par je sudio finalni meč i stekao kategoriju EHF. 
Stojković-Nikolić u najužem krugu kandidata za EURO 2012 
Evropska rukometna Federacija (EHF), odredila je najuži krug sudijskih parova - kandidata za učestvovanje na Evropskom prvenstvu, koje će se od 15. do 29. januara naredne godine održati u Srbiji. Među njima je i najpoznatiji naš sudijski par Nikolić - Stojković, koji će od drugog do četvrtog septembra učestvovati na seminaru posvećenom fizičkoj i psihičkoj spremi sudija, komunikaciji, kao i donošenju odluka. 
Pored njih, tu je još 12 međunarodnih parova, a još tri, do ukupnih 16, biće poznata po završetku Svetskog prvenstva juniora u Grčkoj. 
Od 16 parova, samo 12 najboljih će dobiti priliku da sude u Srbiji, a lista će biti poznata u oktobru. 
Održan 8. Kamp sudija i kontrolora " KRAGUJEVAC 2011 " 
21:39 22.07.2011. (GMT 1) 
Zajednica sudija i kontrolora Rukometnog saveza Srbije po osmi put organizovala je pozivni i otvoreni kamp sudija i kontrolora u dve smene: od 08. do 13. i od 13. do 17. jula 2011. godine. Baza kampa bio je hotel " Šumarice " u Kragujevcu koji u sklopu hotela ima i sportsku dvoranu.. 
U prvoj smeni učešće je uzelo 129 sudija, a sa Komisijom kampa i predavačima bio je ukupno 141 učesnik. U drugoj smeni učestvovalo je 113 sudija i kontrolora, a sa Komisijom kampa i predavačima bilo je ukupno 123 učesnika. 
Kampom je rukovodila Komisija u sastavu: Miodrag Maksimović, Živan Stakić, Branka Marić, Andrija Banjanin, Vlado Pendić, Slobodan Višekruna, Miomir Petrović i Velibor Jovanović koja je održala predavanja po Planu i programu Kampa. Predavanje na Kampu su održali i međunarodne sudije Dušan Stojković Nenad Nikolić i Ivan Mošorinski Aleksandar Pandžić, a po jednu temu su imale i mlade sudije Marko Boričić, Dejan Marković i Milica Denić. 
Kao i svake godine akcenat je stavljen na edukaciju mladih sudija (prva smena) u smislu tehnike suđenja, razrada Pravila igre sa video i praktičnim prikazom, teoretski test iz Pravila igre, suđenje sa snimanjem utakmica i analiza snimka utakmice. 
U prvoj smeni proglašeni su najbolji sudijski parovi sa predlogom Komisije da se parovi koji su najviše pokazali, unaprede na listi sudija. Pohvaljene su i ZSiK Okruga (Niš i Požarevac) za masovno učešće njihovih članova na osmom kampu. 
U drugoj smeni učestvovali su kontrolori SRL, PRL, DRL, PSRL i DSRL, sudije SRL, PRL i ženske eksperimentalne " A " liste. I u ovoj smeni suđene su utakmice - sudije sa " A " ženske eksperimentalne liste, sudije sa " B " liste i sudije sa DRL koji treba da napreduju. Na dve utakmice kontrolori su vršili kontrolu suđenja a potom vršena analiza kontrola i zauzimanje kriterijuma suđenja. 
Na kampu je obavljen i ispit za sticanje zvanja republički-savezni sudija i kontrolor (u prvoj i drugoj smeni). 
Podsećamo da je na prvom kampu prisutvovalo 20 sudija, a da je na osmom bilo ukupno 255 učesnika (242 sudija i kontrolora i 13 članova Komisije). 
Opšta je ocena da je kamp " Kragujevac 2011 " organizovan kvalitetno, da su uslovi za rad bili zaista dobri, te da je Zajednica sudija i kontrolora u potpunosti realizovala zacrtan Plan i program rada na kampu. 
IHF nominovao Zorana Stanojevića za SP juniora 
12:58 09.06.2011. (GMT 1) 
Iz Svetske rukometne Federacije (IHF), stigao je poziv Zoranu Stanojeviću za učestvovanje na 18. Svetskom prvenstvu juniora u ulozi tehničkog delegata. SP juniora, na kome učestvuje i naša generacija 1990, održava se od 17. do 31. jula u Grčkoj. 
Nominacija Stanojević - Denić za 11. EJOF u Trabzonu 
11:03 08.06.2011. (GMT 1) 
EJOF (Evropski olimpijski festival mladih), ove godine se održava u turskom gradu Trabzonu od 24. do 29. jula, a iz Evropske rukometne Federacije, stigla je lepa vest da je naš mladi sudijski par, Sandra Stanojević i Milica Denić, nominovan sa šest drugih parova iz Evrope. 
Antić - Jakovljević sude EP juniorki u Holandiji 
18:41 24.05.2011. (GMT 1) 
EHF nominovao još jedan srpski sudijski par 
08:10 18.05.2011. (GMT 1) 
Još jedno priznanje, stiglo je na adresu sudijske organizacije Rukometnog saveza Srbije. Sudijski par, Marko Boričić i Dejan Marković, dobio je poziv od Evropske rukometne Federacije, da polaže za sticanje zvanja međunarodnih sudija. Polaganje će se održati za vreme odigravanja Šestog Evropskog Studentskog prvenstva od 17. do 24.07. 2011. godine, u Rijeci (Hrvatska). 
Stojković-Nikolić dele pravdu na SP u Švedskoj 
14:50 01.11.2010. (GMT 1) 
Posle uspešnog debija na velikim međunarodnim takmičenjima prošlog januara na EURO 2010 u Austriji, mladi srpski sudijski par, Dušan Stojković i Nenad Nikolić, deliće pravdu i na narednom velikom takmičenju seniora, Svetskom prvenstvu u Švedskoj (13. - 30. januar 2011.). Oni su se našli među 18 izabranih sudijskih parova, a u maju su sudili i finale ženske Lige šampiona. 
Da podsetimo, " Orlovi " učestvuju na narednom Svetskom prvenstvu i nalaze se u grupi sa selekcijama Alžira, Australije, Danske, Hrvatske i Rumunije. 
355 - 1127477 - 87 
Sve uplate koje se odnose na ZSiK RSS, vršiće se na ovaj Tekući račun - svrha uplate ČLANARINA. 
Zajednica sudija i kontrolora RSS 
Kamp sudija i kontrolora Kladovo 2010 
13:45 16.07.2010. (GMT 1) 
Sedmi Kamp sudija i kontrolora održan je u Kladovu u dve smene počev od 03.07. - 11.07.2010. godine. Detaljnije možete videti u Izveštaju sa Kampa. 
Održan sedmi kamp sudija i kontrolora " Kladovo 2010 " 
17:15 14.07.2010. (GMT 1) 
Sada već tradicionalno, Zajednica sudija i kontrolora po sedmi put organizovala je p ozivni i otvoreni " Kamp sudija i kontrolora " koji je ove godine održan je u Kladovu u dve smene - od 3. do 8. i od 8. do 11. jula 2010. godine. 
" Baza " Kampa bio je hotel " Đerdap ", a kampu je ove godine prisustvovalo 147 sudija, 49 kontrolora, 8 članova Komisije Kampa, 2 predavača i 12 gostiju Kampa, odnosno ukupno 218 učesnika kampa. 
Udarna tema ovogodišnjeg kampa bilo je upoznavanje sa izmenama i dopunama Međunarodnih pravila rukometne igre sa video prikazima, a predavanja na ovu temu imala je Komisija Kampa u sastavu Miodrag Maksimović, Živan Stakić, Vlado Pendić, Andrija Banjanin, Branka Marić, Miomir Petrović, Slobodan Višekruna, Velibor Jovanović, a naš IHF sudijski par Dušan Stojković i Nenad Nikolić, pored teorijskog predavanja na navedenu temu, izvršili su simulaciju novih pravila na terenu 
Kao i svake godine, pored upoznavanja sa novim Pravilima, akcenat je stavljen na edukaciju mladih sudija u smislu tehnike suđenja, testa iz Pravila igre, fizičkog testa - merenje težine / visine, kao i suđenje utakmica u hali " Jezero ", njihovo snimanje i analiza. 
Smeštaj i uslovi za rad u hotelu " Đerdap " kao i u hali " Jezero " su bili vrhunski, a oba objekta su klimatizovani. 
Opšta ocena svih prisutnih na Kampu da je kamp organizovan na najvišem nivou i da je i ove godine Zajednica sudija i kontrolora u potpunosti sprovela zacrtan plan i program rada na Kampu. 
