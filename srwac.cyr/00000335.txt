suvljeg i pretežno raspoloženog lica obloženog prosedom ravnom kosom na razdeljak, udovica iz Masarikove u Slovačkom kraju s kućom na betonskoj obali Šidine, sedi za stolom prekrivenim mušemom u zastakljanoj verandi, kao u botaničkoj bašti, opkoljena saksijama s crvenim cvećem i kaktusima, okačenim na zidovima i poređanim na platformama staklenih tabli, s pogledom na čardak u senovitom dvorištu, zatrpanom ljubičastim smetovima sitnog oktobarskog cveća i osvetljenom žeravicama muškatli, i upire desnom šakom bez tri srednja prsta (odgrizao joj krunjač) u vitrinu pored zida, okićenu porcelanskim servisima za kafu i uramljenim portretima uže familije, s jednom krecavom bezbojnom sličicoma zataknutom za ram: Danijel Čipkar.
Da, gospodine, to je moj Dano, moj odžačar. Ja sam njega jako volela Bio je i vatrogasac, ali ja sam ga više volela kao odžačara. Kad dođe garav sa posla, pa se okupa, pa bude čist, sav se blista, a lep... Mama mu je Julija Bohunka, rodom iz Pivnica, a udala se za Pavela Čipkara, mog svekra, i živeli su u Šidu. Ovde je Danijel i rođen. Osto je siroče u devetoj godini umrla mu je mama, a otac mu se oženio drugom ženom. Imo je dvanaeset godina kad je krenuo za dimnjačarskog šegrta u Osijeku, a sa četrnaest godina već je bio majstor: dimnjačar A zarada bila dobra, i od kafane do kafane, pa udri dok ne svane... Ulico moja ja sam tvoj Kad je imo devetnaest godina, posto je moj muž. Imamo sina i dve ćerke. Mlađa ćerka mi je u Slovačkoj, a ovi dvoje su u Šidu. Onu uramljenu sliku, tamo, što vidite, to su moji unuci. Pitajte, gospodine. »Kako ste se upoznali sa Danijelom Čipkarom? upitah ženu koju sam upoznao pre deset minuta. Upoznala ga u Slovačkom domu na igranki Ušo u salu jedan lep momak, a ja, kad sam ga spazila u gužvi, došapnem prijateljici Ani Fodor: Jaoj, Ana, ovo dete se može voleti... A prijateljica: Pa, to je moj kum I tako sam upoznala mog čoveka. Pitala ga čime se bavi? Kaže: Ja sam u Šidu odžačar a u Osijeku dimnjačar Dopratio me te večeri do kapije ovde u Masarikovoj moji su se doselili u Šid iz Erdevika prvog maja pedeset druge dopratio me do kuće, malo popričali pred kapijom, i taman da se rastanemo, kapija se, kako sam bila naslonjena, odjedared otvori iza mojih leđa. I ja da padnem na leđa, Danijel me uvati oko pasa, privuče sebi, zagrli i poljubi... Au, šta ovo bi Nisam još ni svatila šta mi se dogodilo, ošamutio me poljupcem, osvrnem se levo-desno, a Dano već kod treće kuće. U četvrtak poštar donosi pismo, javlja se iz Osijeka: Mila Zuska, možda« ću doći za vikend... »Kad, sunce ti bogovo, sretnem Fodorovu... i ona je pokojna... Kaže Ana: Pa, Zuska, ti se ne hvališ da te poljubio Čipkar Au, pomislim, taj se već hvalio, a jedan poljubac, šta bi tek pričo da je bilo nešto drugo. I, evo ga, dolazi za vikend iz Osijeka, a ja se pravim važna. Bilo me sramota. Poljubio me nekoliko puta i to je sve. E, kad je treći put došo iz Osijeka, pita Danijel mene: Zuska, imaš nekog dečka da ga povedem u Osijek da izuči za dimnjačara? Ja to prenela tati Samuelu, a tata, raširio ruke, ko da ga sunce ogrejalo... Kaže: Evo našeg Danijela I tako je moj rođeni brat Danijel Srnka živi danas u Osijeku, drugi moj brat živi u Berkasovu tako je posto dimnjačarski šegrt mom momku majstoru Danijelu Čipkaru Stanovali su zajedno u Osijeku. Ja im dolazila u posetu, ujutro dođem, uveče se vratim u Šid. Zaljubila sam se do ušiju. I na kraju se pedeset sedme udala za dimnjačara Čipkara Ženska posla. »Kakvo je to iskustvo biti supruga odžačara? Lepo Lepo je biti supruga odžačara Ja sam ga volela Pa, šta da vam kažem, pokojni je od devedeset četvrte... »Od čega je umro? Dotero cara do duvara. Ciroza jetre. Pokojni je, moj Danijel, a volim ga i danas, i do smrti ću ga voleti A moja mama Zuzana, rođena Mikuš iz Erdevika, nije ga volela, smetalo joj to što pije. Preterano je pio. Kaže meni mama: Rastani se ti, Zuska, od njega... ne valja ti čovek... A ja ni da čujem I da se rastanem, di ću ja, tada sam s njim imala dvoje dece... di ću ja sa njima... I zašto da se rastanem, kad ja mog čoveka volim E, i ovo da vam ispričam. Gospodine, meni je ovo sa vama kao da se sad pred oltarom ispovedam Govorim istinu. Zašto bi lagala, nema šanse Jedno vreme, šezdeset pete, dok je bio dimnjačar, živeli smo u Vinkovcima. Ja sva sretna, samo cvrkućem, ej, dimnjačareva žena Tamo, u Hrvatskoj, kažu dimnjačar. Meni baš svejedno, volim ga i na srpskom i na hrvatskom i na slovačkom Ali, u Vinkovcima nije svejedno, sad da čujete. Ušla ja u pekaru i tražim hleb. Ovo nije hleb, nego kruh gunđa pekar. Meni je svejedno »», kažem ja, samo mi dajte hleb A on zapeo: kruh, pa kruh... Ulazi jedna žena.« »»Gospođo, vi niste odavde? »»pita. Ne, reko, ja sam Sremica iz Šida Moj čovek je ovde odža... dimnjačar...«« »»Da, znam ga, kaže ta žena. Ranije je u našu zgradu dolazio garav, a sada dolazi posve čist »Au, sunce žarko... Tako, znači Bila sam ljuta ko ris. I ja, kad je došo u stan, pljesnem šakom o sto. Deco, viknem, pakujte se, vraćamo se u Šid A ti, obratim se mužu, šta oćeš da budeš, odžačar ili dimnjačar? Kaže: odžačar I tako smo se vratili u Šid. Međutim, izgleda da mu je prijalo da bude dimnjačar? Prijalo je njemu i kao odžačaru u Šidu, snašo se taj... Samo, nije voleo to što je garav, prljav, pa onda treba se kupati svaki dan... Ali, čekajte, gospođo Zuska, pa vi ste mu prali radnu uniformu? »Meni nije bilo teško Ja sam ga volela, ja sam ga poštovala, moj čovek je meni bio dobar čovek, i prala bi mu sa zadovoljstvom da je dočeko penziju ko odžačar... E, onda je otišo u šofere i dvadeset dve godine se sa dajcom kotrljo po celoj Jugoslaviji. Bio je odličan vozač Meni je reko: Zuska, dok sam vozio nisam kap alkohola uzeo... E, kad mi dođe želja, stanem i pijem, otreznim se, pa idemo dalje Pa je jedno vreme radio u Šiđanki na strugu, jako je voleo strug, gvožđe, drvo... Voleo je da se igra I voleo je da popije. Pij guzo, plati guzo Časno i pošteno. To sam rekla pred svim svetom. To je istina. Ja to ne krijem. I ne znam slagati Tako sam i svoju decu vaspitala, da ne lažu, da budu pošteni, i jako sam bila sretna što su svo troje bili odlični đaci, a sad sam sretna što su dobri i čestiti ljudi Kad su bili mali, pa izviđači kad su bili, ovde je bilo puno dvorište dece. A tek kad Danijel dovede svoje društvo, pa dođu njegovi iz Jednote, pa zasednu, pevaju... Au Kod nas je uvek bilo veselo Tu se jelo i pilo i slavilo uvek... Ostale su samo uspomene. Dobro, pa ipak, trebalo ga je takvog trpeti... Kakvu ste strategiju razvili da porodica normalno funkcioniše? »Pa, znate šta, gopodine, uvek sam bila raspoložena i, kad je Dano bi u pitanju, ništa mi nije bilo teško A, iskrena da budem, bilo je i da plačem ima li žene na svetu koja nije plakala bilo je i da se posvađamo, pa se izvičem na njega... On je bio takav, pa takav. Ja ga promeniti nisam mogla, njemu je bilo dobro, a meni nije smetalo. Ja sam ga volela. Danijel je sviro bas-prim sačuvala sam ga za uspomenu sviro je u Jednoti u Slovačkom domu, i mnogo puta dovodio je društvo ovde u našu kuću... A oni ga pred kapijom pitaju »: Šta će reći Zuska, kad banemo ovako nakresani? A moj Dano: Ne brinite, moja stara se neće ljutiti... Sve će biti u redu I uvek sam ih dočekivala, posluživala i ispraćala raspoložena. Uvek sam priznavala njegovo društvo i nikada ga nisam izneverila ili osramotila. Ja, inače, ne pijem, nikada nisam bila pijana. Imali smo naš vinograd, pa kad pravimo vino, okusim ga na vrhu jezika. I to je sve. Šta da vam kažem, ispunjavala sam svoje ženske obaveze, bila sam domaćica, moje je bilo da skuvam, da operem, da zalijem cveće... da u svako doba znam gde su mi deca... Imao je pedeset šest godina kad je umro. Ostala sam sama i preteško mi je bilo. Danijel je bio glava kuće, i kada iskresne neki problem, imao je običaj da me zagrili i poljubi: Stara, ne brini, naći ćemo neko rešenje... I uvek bi se snašo. Gospođo Zuska, kakav je čovek u stvari bio Danijel Čipkar? Da li vam je vaš odžačar doneo sreću? Kakav? Dobar čovek Jako dobar čovek, ljubazan, prijatan, druželjubiv. Boem Svi su ga voleli. Pa, znate šta, gospodine, nikada me nije maltretiro, nikada me nije ošamario, nikada nije bio agresivan prema meni... I kad se napije i kad je trezan, uvek je bio veseo i spreman za druženje. Dano mi je prvi i poslednji muškarac u životu. Je l se ovo sme reći za novine? S njim sam se zabavljala, s njim se venčala, dobila decu, i ni pre ni posle nisam imala prijatelja. Bili smo trideset tri godine u braku i trideset i tri godine sam ga volela. I voleću ga uvek. Pa, znate šta, gospodine, ja sada mogu da kažem da sam sa svojim mužem bila sretna žena. Udala sam se za njega iz ljubavi. Danijel je bio moj dimnja... odžačar sreće I bio je moj Bog I volela sam ga ko Boga
