6. Etapa: S. Mitrovica - Beograd (127,7 km) 
nedelja, 16. jun 2012. 
Stević drugi put pobedio na trci Kroz Srbiju 
Ivan Stević (33) srpski biciklista i olimpijac, član rumunske profi ekipe Tušnad pobednik je 53. trke Kroz Srbiju završene posle šest etapa i 840 kilometra u Beogradu pred Domom Narodne skupštine. 
Stević je do drugog trijumfa, posle 2011. došao sa sekundom prednosti pred Poljakom Pjotrom Kirpsom (Mark pol) i devet sekundi pred Slovakom Patrikom Tiborom (Dukla). Na deveto mesto u generalnom plasmanu trku je završio srpski olimpjac Subotičanin Gabor Kasa, dok je 19. Jovan Zekavica reprezentativac čačanskog Borca. 
Norveški Oneko je najbolja ekipa (crvena majica), ispred Tušnada (Rumunija) i reprezentacije Bugarske. Selekcija Srbije je peta. Pjotr Kirpsa (Poljska, Mark pol) je osvojio zelenu majicu Farmakoma MB za prolazne ciljeve a Stević je četvrti. Plavu majicu Sosijete ženeral banke za brdske ciljeve osvojio je Mirak Kal iz Turske, dok je belu majicu Ministarstva omladine i sporta Srbije za najboljeg mladog biciklistu obukao Artjom Zaharov (Rusija). 
Trofej Bora Ivković za najkompletnijeg vozača (na osnovu plasmana u etapama, na brdskim i prolaznim ciljevima) osvojio je Turčin Mirak Kal. 
U poslednjoj etapi od Sremske Mitrovice do Beograda (127 km), pobedio je u fantstičnom sprintu Ahmet Orken (Turska nacionalna) u vremenu 2:51,24 (proseke 44,7 km na čas), ispred Aleksandra Aleksijeva (Bugarska, nacionalna) i Maura Rićezea (Argentina, Nipo Japan). Stević je stigao peti, a najopasniji konkurenti Kirpsa i Tibor devet i deseti. Zekavica je bio15, a Gabor Kasa 23. 
Stević je na ovoj trci bio drugi u u trećoj etapi u Kladovu, i dva puta treći u četvrtoj etapi u Požarevcu (kada je obukao žutu majicu) i u petoj etapi u Sremskoj Mitrovici. 
Trka je vožena pod visokim pokroviteljstvom predsednika Srbije Tomislava Nikolića pod sloganom Turizam, kultura i biciklizam povodom obeležavanja 1.700 godina Milanskog edikta. 
Na počasnoj bini trofeje su uručili Alisa Marić ministar omladine i sporta Srbije, Dane Korica generalni sekretar Sportskog saveza Srbije, predstavnici Sekretrijata za sport i omladinu Beograda, Ljubomir Živanović direktora organizacije trke sa saradnicma i druge ugledne zvanice. 
Živanović se zahvalio Ministarstvu omladine i sporta Srbije, Ministarstvu finansija i privrede, Ministarstvu unutrašnjih poslova, Putevima Srbije i Turističkoj organizaciji Srbije, gradovima domaćinima etapa i svojim saradnicma na pomoći i izuzetno uspešnoj organizaciji ovogodišnje trke... Voda Rosa je bila zvanično piće u karavanu. Novi prijatelj trke bio je Eurogas iz Subotice. Medijski sponzor bio je RTS. 
