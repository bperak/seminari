Sa jučerašnjeg protesta u Novom Sadu (Foto M. Mijušković)
Zaposleniupreduzećima Nibensgrupe blokiralisujuče, uglavnom od jutra do oko 15 časova, saobraćajniceuBeogradu, NovomSadu, KragujevcuiNišu. Razlog je, kako navode, neispunjeno obećanje s kraja prošle sedmice predstavnika banaka, najvećihpoverilacapreduzećaiz ove grupacije iAgencijezaprivatizaciju da će im računi biti deblokirani, kako bi nastavili sa radovima na koridorima 10 i 11.
Radnici Preduzeća za puteve Kragujevac blokirali su juče put ka Batočini, na kružnom toku kod Đurđevdanskog krsta, zahtevajući da im se odblokira račun koji je već godinu i po dana u minusu zbog kolapsa Nibens grupe u okviru koje posluju. Za katastrofalno stanje u preduzeću kragujevački putari optužili su državne organe i banke koji su se, kako su naveli, oglušili o njihov vapaj.
Iako jedno od najuspešnijih u sistemu Nibens grupe, Preduzeće za puteve Kragujevac sada se nalazi u velikim problemima zbog blokade računa i duga koji je narastao na oko 470 miliona dinara.
Mi nismo uzeli nijedan kredit, sami se nismo zadužili ni dinar, ali smo uvek morali da budemo žiranti nekoj drugoj firmi iz sistema Nibens grupe izjavio je za Politiku direktor Preduzeća za puteve Kragujevac Ljubiša Živković navodeći da pregovori države sa bankama isuviše dugo traju.
Predsednica Samostalnog sindikata srpskih putara Sonja Vukanović, koja je juče u vreme blokade bila na mestu događaja, navela je da je njihov jedini zahtev da se vrate na posao i počnu da rade. Sindikat će radikalizovati proteste, ako država i banke nastave da ignorišu zahteve putara.
Preduzećima u sistemu Nibens grupe isključena je struja, voda, telefon, nemaju sredstava da nabave naftu... Banke su kapom i šakom davale kredite uhapšenom vlasniku firme, a sada ne žele da nam skinu omču sa vrata i odblokiraju račune kako bismo mogli da nastavimo da radimo. Ukoliko se ovaj problem ne reši, naši protesti će biti još žešći poručila je Vukanovićeva u izjavi za Politiku.
Putnički i teretni saobraćaj ka Koridoru 10 iz pravca Kragujevca juče je bio izmešten na sporedne i seoske puteve, a velika kolona automobila i kamiona sporo se kretala ka autoputu Beograd Niš.
Radnici Bačkaputa, članice Nibens grupe, juče od osam časova blokirali su četiri saobraćajna pravca u Novom Sadu: Drumsko-železnički most preko Dunava i magistralne puteve prema Temerinu, Zrenjaninu i Beočinu. Putarioddržavetražedasedeblokiraračunfirme, isplatezaostalezarade, prekovremeni rad i regresi, aliiraskinekupoprodajni ugovorsauhapšenim vlasnikom Milom Đuraškovićem.
Naš račun je blokiran sa 1,7 milijardi dinara, isključeni su nam struja i voda, a radnici tri meseca nisu dobili platu. Preduzeće Bačkaput je 65 godina na ovim prostorima radilo veoma kvalitetno, a sada smo tuđom krivicom dovedeni u izuzetno tešku situaciju. Mi prevashodno želimo da radimo i zato insistiramo da se raskine ova katastrofalna privatizacija kaže Dragan Novakov, član Izvršnog odbora sindikata Bačkaputa.
Pored vlasnika Đuraškovića, krivični postupak pokrenut je i protiv direktora Bačkaputa Branislava Jovanovića, kao i nekoliko članova upravnog odbora ovog preduzeća sa oko 400 radnika. Pre dve sedmice (9. juna), putari su blokirali dva putna pravca iz Novog Sada, prema Temerinu i Sirigu, i uspeli da izdejstvuju da im se isplati martovska zarada.
Od tada nas više niko ne gleda. Živeo sam kao podstanar, a sada sam već drugi mesec bukvalno na ulici, jer nisam imao za kiriju. Mnoge kolege opterećene su kreditima koje više ne mogu da plaćaju, pa im se zaračunavaju zatezne kamate, a posle im sledi plenidba imovine. Ministar Mrkonjić je rekao da su putari dobili svoje pare, a mi pitamo u čijim su džepovima završile ogorčen je radnik Stojan Trifunović.
Zaposleni u Bačkaputu izvinili su se građanima, koji su zbog njihovog protesta morali da čekaju na prilazima ka Novom Sadu, ili da makadamskim drumovima i preko njiva obilaze blokade. Policija je regulisala saobraćaj, a zagušenja nisu bila prevelika, jer su putari na sat vremena propuštali kolone vozila. Sanitetima, kolima sa malom decom i drugim hitnim slučajevima odmah su omogućavali neometan prolaz.
M. Mijušković B. Kartalović
Radnici blokirali saobraćaj na Dušanovcu
Oko 150 radnika Partizan puta i Preduzeća za puteve Beograd blokiralo je juče oko devet časova saobraćaj u Beogradu, na uglu ulica Ustaničke i Kruševačke. Radnici su zaustavili saobraćaj na nekoliko časova tražeći da se reši pitanje opstanka tih preduzeća, da im se isplate zaostale plate i uplate penziona i socijalna davanja. Zbog blokade u ovom delu grada stvorile su se velike saobraćajne gužve, a autobusi na linijama 17, 25, 25 - P, 26, 30 i 31 morali su da izmene trase.
Niko iz vlade, niti bankara koji su potpisali dogovor da nas izvuku iz problema nam se nije obratio. Dogovore vode iza zatvorenih vrata, a mi zahtevamo da se uključimo u te razgovore koji traju gotovo mesec dana. Ovim nepopularnim blokadama pokušavamo da skrenemo pažnju javnosti i izvršimo bar neki pritisak na vladu i bankare da reše ovaj problem kaže Milan Jovanović, predsednik sindikata PZP Beograd i ističe da je Milo Đurašković, vlasnik ovog preduzeća i Nibens grupe, u pritvoru.
U blokiranju prometne gradske saobraćajnice kolegama iz PZP Beograd, pridružili su se i radnici Partizan puta, koji štrajkuju već 11 dana.
Mi smo bili podizvođači PZP Beograd na Horgošu, gde smo asfaltirali oko 11 kilometara trase i nećemo dozvoliti da taj posao preuzme neko drugi. Za razliku od kolega iz PZP Beograd koji od marta nisu primili zarade na naše račune plate nisu legle još od novembra prošle godine. Najgore je to što nemamo razumevanja ni od koga i ne znamo kome pripadamo. Vlada nas je prodala preduzeću PZP Beograd, koje je u vlasništvu Đuraškovića. Sada je više od 600 zaposlenih krivo zbog nečijih malverzacija objašnjava Milanko Špica, predsednik Nezavisnog sindikata radnika građevinskog preduzeća Partizanski put.
Radnici najavljuju da će u slučaju da se ne reše njihovi problemi radikalizovati štrajk.
