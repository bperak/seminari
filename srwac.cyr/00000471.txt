Glumica Ketrin Hepbern je pravila opasne kolače dok je Elizabet Tejlor obožavala piletinu sa avokadom i pečurkama. Ovu su samo neki od omiljenih recepata poznatih ličnosti koji su upravo objavljeni u SAD.
" The Dead Celebrity Coockbook " (Kuvar mrtvih poznatih ličnosti) upravo je objavljen u SAD i otkriva čitaocima omiljena jela poznatih zvezda čije filmove i pesme svi znamo ali čiji su omiljeni recepti do danas ostali tajna. Knjiga je plod 15 godina napornog rada ali i ljubavi, rekao je AFP-u autor Frenk Dekaro. " Sve sam prikupljao nekih 15 - ak godina. Išao bih na buvlje pijace, koristio Ibej. Na kraju sam ih imao toliko da sam morao da biram ", kaže on. U knjizi se nalaze recepti više od 140 muzičkih, filmskih i televizijskih zvezda od Majkl Džeksona i njegove pite sa krompirom do Frenka Sinatra koji je voleo jagnjetinu na roštilju i Patrija Svejzija i njegove pileće pite. " Ranije su poznate stalno pitali za recepte. To je bila tadašnja vrsta odnosa sa javnošću. Oni bi listovima nudili recepte koji bi potom bili svuda objavljeni ", kaže Dekaro, nekadašnji filmski kritičar. " Ovi recepti dolaze iz vremena kada se nije znalo sve o svakome. Poznati su tada više kontrolisali svoj imidž i birali bi, na primer, recept jer su mislili da govori nešto o njima ", objašnjava on. Dekaro je odlučio da u knjizi objavi recepte samo onih poznatih ličnosti koje su umrle, delom zbog toga što se nada da će njegova knjiga pomoći ljudima da ponovo otkriju zaboravljene zvezde. " Uznemirim se kada čujem ljude kako kažu ' O, to je bilo pre mog vremena ' ili ' Nisam se ni rodio kada se to emitovalo '. Ako Lejdi Gaga zna ko je bio Liberače, onda možeš i ti ", rekao je on. Drugi razlog zašto je izabrao mrtve umetnike je taj što današnje zvezde jedva da govore o omiljenoj hrani. " Ti ljudi su kuvali. Umeti da kuvate bilo je nešto čime su se ljudi tada ponosili i što su mogli da iskoriste kako bi se povezali sa obožavaocima ", kaže Dekaro. " Sa druge strane, kad imate kuvare koji su postali slavni, onda vam ne treba glumac da vam priča o kuvanju. A kuvari danas su zvezde i zbog toga nikoga ne interesuje šta ekipa ' Glija ' sprema za jelo, a to je tužno ", dodao je on. Zainteresovani čitaoci sada mogu da isprobaju Liberačijeve kifle, braunije Ketrin Hepbern. " To su najbolji brauniji ikada. Ona nikada nije ni imala mnogo recepata ali oni koje jeste su odlični ", kaže Dekaro. A recept koji mu se najmanje dopada. " Bostonska piletina Izabele Sanford ", kaže on bez oklevanja receptu glumice koja je igrala majku u sitkomu " The Jeffersons " 1970 - ih i 1980 - ih. " To je piletina sa ruskim prelivom, džemom od kajsija i crnim lukom. Nisam siguran da bi sve te stvari trebalo promešati i staviti na pile ".
