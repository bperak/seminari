Opasne hemikalije prodaju se u velikom broju prodavnica, a u većini se pored opasnih hemikalija prodaje i druga roba. Prodavac treba da zna kako da prepozna opasnu hemikaliju, gde treba da je drži u odnosu na drugu robu koju prodaje i kako da informiše potrošača koji prvi put dolazi u dodir sa opasnom hemikalijom. 
Osnovni cilj definisanja uslova za držanje opasne hemikalije u maloprodajnom prostoru i načina obeležavanja tog prostora je da se postigne zaštita potrošača, naročito dece, kao i zaštita životne sredine i da se potrošač informiše o opasnim svojstvima hemikalija sa kojima svakodnevno dolazi u dodir. Takođe, ovim će se postići da opasne hemikalije budu van domašaja dece, da se potrošač ne dovodi u zabludu o nameni opasne hemikalije, kao i da se izbegne neželjeno dejstvo hemikalija na drugu robu. 
Šta je opasna hemikalija i kako je prepoznati? 
Opasna hemikalijaje hemikalija koja se može klasifikovati u najmanje jednu od klasa opasnosti. Da bi ispunio sve obaveze, za prodavca je važno da prepozna opasnu hemikaliju. Prodavac u maloprodajnom objektu susreće se sa etiketom koja se nalazi na hemikaliji i sa bezbednosnim listom koji ide uz hemikaliju. Na osnovu podataka koji se nalaze na etiketi i podataka iz bezbednosnog lista prodavac može da prepozna opasnu hemikaliju. 
Bezbednosni list je dokument koji je namenjen profesionalnim korisnicima, a koji sadrži podatke o klasifikaciji i obeležavanju hemikalije zajedno sa ostalim informacijama važnim za bezbedno rukovanje. U bezbednosnom listu pored tih podataka nalaze se i klasa opasnosti i kategorija opasnosti. Ti podaci iz bezbednosnog lista zovu se podaci o klasifikaciji. 
Podaci na etiketi hemikalije na koje treba obratiti pažnju su: piktogram (mala slika u boji), zatim znak opasnosti, pisano upozorenje (nalazi se ispod piktograma) i tekst koji ukazuje na opasna svojstva hemikalije (oznaka rizika-R oznaka ili obaveštenje o opasnosti) kao i tekst koji upućuje na to kako se zaštititi (oznaka bezbednosti - S oznaka ili obaveštenje o merama predostrožnosti). 
Šta treba da sadrži Obaveštenje o elementima obeležavanja na osnovu klasifikacije i Obaveštenje o načinu postupanja sa opasnim hemikalijama namenjeno potrošačima? 
Obaveštenje o elementima obeležavanja na osnovu klasifikacije pravougaonog je oblika formata A4, a u prodajnom prostoru površine veće od 100 m2 formata A3. Obaveštenje sadrži elemente obeležavanja na osnovu klasifikacije: klasu opasnosti i grafički prikaz opasnosti (piktogram), pisano upozorenje i znak opasnosti, kao i klasu i kategoriju opasnosti i piktogram opasnosti prikazane u skladu sa: 
Kada je krajnji rok da prodavac u maloprodajnom objektu ispuni obaveze propisane ptravilnikom? 
Pravno lice ili preduzetnik koji se bavi maloprodajom dužan je da prilagodi uslove prodaje opasne hemikalije odredbama navedenim u pravilniku u roku od godinu dana od dana stupanja na snagu ovog pravilnika odnosno do 17.05.2012. godine. 
