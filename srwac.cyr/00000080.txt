Meni
Zbornik
Rođena je u Nišu 1939. godine. Školovala se u Novom Sadu, Beogradu i Delhiju, Indija. Magistar je engleske književnosti. Godine 1966 - 1967 radila kao novinar saradnik na Trećem programu Radio-Beograda, a od 1967. do kraja 1973. bila novinar redaktor u Dečijoj redakciji Radija. Od 1974. do sredine 1991. radila u izdavačkoj kući Nolit kao urednica knjiga za decu i omladinu. Osnovala i deceniju i po uređivala biblioteku " Raspust " u kojoj je objavljeno preko pedeset knjiga za mlade izabranih iz svetske i domaće književnosti. Bila glavna urednica edicije Prva knjiga Matice srpske (1974 - 1979) kao i član redakcije Letopisa (1982 - 1983).
OBJAVLjENA DELA
Knjige za odrasle:
Voleti, pesme, Novi Sad 1960
Odlomci izmišljenog dnevnika, proza, Novi Sad 1961
Proleće na Terazijama, pesme, Beograd 1967
Indigo, pesme, Beograd 1973
Promaja, izabrane i nove pesme, Beograd 2011
Knjige za decu
Vlatko Pidžula, pesme i priče, Beograd 1962, 2007
Enca sa kredenca, pesme, Novi Sad 1969, 1975, Sarajevo 1978
Cecilija, pozorišni komad, Beograd-Gornji Milanovac 1973
Šta da radi ova fota?, roman, Beograd 1979, Banja Luka 1989, Novi Sad 2003
M it érdemel az a bűnös, prevod na mađarski romana Šta da radi ova fota?, Novi Sad 1984
Drugari sa repom, četiri slikovnice sa ilustracijama Marka Krsmanovića, Beograd 1985
Šola za velike, priče, prevod na slovenački, Ljubljana 1985
Čudo do čuda, priče, Beograd 1986
Sekino seoce, roman, Beograd 1994
Zlatne ribice, priče, Novi Sad 1994
O Uglješi, pesme, Beograd 1996, 2000
Prvi poljubac, izabrane igre za decu, Beograd 2010
Somot i svila 2011
Sa Katarinom Granata-Savić priredila knjigu Moja majka - pisci govore o svojim majkama, Novi Sad 2007.
O autorki
Zbornik radova Poezija Mirjane Stefanović, Beograd 2012.
Prevodi
Sa engleskog je prevela indijske romane
Račići T. S. Pilae, Beograd 1966 i
Tamni igrač Balačandre Radžana, Beograd 1977.
Igrano je desetak njenih televizijskih i radio-drama kao i pozorišna komedija za decu Cecilija od Cinberije. Prevođena je na slovenački, makedonski, mađarski, turski bugarski, albanski, ruski, francuski i engleski jezik.
Nagrade i priznanja
Za rukopis knjige Odlomci izmišljenog dnevnika dobila je 1959. godine prvu nagradu novosadske Tribine mladih.
Za Vlatka Pidžulu dobila je nagradu Neven 1962,
za Sekino seoce Nagradu Politikinog Zabavnika 1994,
godine 1995. Nagradu Zmajevih dečjih igara za izuzetan stvaralački doprinos književnosti za decu.
Za knjigu pesama Pomračenje dobila je nagradu P ro femine 1997.
Godine 2010. dobila je nagradu Desanka Maksimović za celokupno pesničko delo i doprinos srpskoj poeziji. Ova nagrada podrazumeva štampanje knjige izabranih i novih pesama, te organizovanje naučnog skupa o pesništvu laureatkinje, kao i objavljivanje tekstova sa tog skupa u posebnom zborniku.
