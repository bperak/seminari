STEFAN NOVKOVIĆ, FUDBALER KMF VRANjE
Igram srcem, za klub i grad
Stefan Novković (22), fudbaler KMF Vranje, jedan je od najmlađih u svojoj ekipi. U protekloj sezoni debitovao je u Prvoj ligi malog fudbala i nagovestio da trener Goran Jović može na njega najozbiljnije da računa.
- Ne propuštam treninge, fudbal mi je u krvi i želim da u vremenu koje dolazi postanem standardan prvotimac kaže Novković.
Prošao je sve mlađe selekcije OFK Soko i FK Dinamo, ali šansu da zaigra u prvom timu nikad nije dobio. Bio je jedan od boljih u svojoj generaciji i puno je obećavao.
- Najblji periodi mog igranja u mlađim kategorijama su nastupi za pionire OFK Soko i omladince FK Dinamo. Sa pionirima OFK Soko bili smo dve sezone neprikosnoveni u okrugu. Recimo, pobeđivali smo vršnjake iz Dinama, Morave ili Radnika sa tri do pet golova razlike. Bilo je i dvociferenih rezultata kaže Novković.
Kada se je OFK Soko ugasio, Novković i igrači poput Vojislava Stankovića, Stefana Spasića, Dejana Jovića, Miloša Tasića, Stojana Đorđevića... razišli su se u druge klubove.
- Stvoreli smo jednu generaciju koja će biti ponos u istoriji omladinskoh fudbala FK Dinamo. Pored nas iz Sokola tu su bili Nikola Vojinović, Darko Stojanović, Ivan Stojković, Radovan Makić, Milan Milenković, Marko Novković... Radili smo sa trenerima Novicom Antićem i Radetom Aleksićem i posle 10 godina izborili ulazak u Kvalitetnu ligu Srbije. Sa trenerom Mišom Popovićem osvojili smo peto mesto, iza Partizana i Zvezde ističe Novković.
Talentovana generacija se razišla jer ljudi u klubu nisu imali sluha za nju. Prioritet je bilo dovođenje igrača sa strane i trenutni uspesi. Za pet godina kroz klub je prodefilovalo preko 120 igrača sa strane, a sve što je vredelo iz mlađih kategorija i imalo kvalitet i potencijal otišlo je iz kluba, a većina su ostavili fudbal.
- Nadamo se da će se politika kluba promeniti, da će se najveća pažnja posvetiti deci i u klub dovesti najbolji treneri kaže Novković.
Njemu je prioritet igranje za KMF Vranje, gde vladaju amaterski uslovi i gde je hranarina jedino izvesna.
- Svi koji igramo mali fudbal volimo klub, grad i zato pružamo maksimum. Naš cilj je da ostanemo prvoligaši i sve ćemo tome podrediti navodi Novković.
Dušan Antić (16), košarkaš koji je u mlađim selekcijama KK Panteri bio gošgeter i ponos kluba, od ove sezone je u juniorima KK Jug, člana Prve srpske lige Istok. - Igram na poziciji pleja i u ligama mlađih kategorija imao sam prosek od 30 koševa po utakmici. Sa Panterima sam proveo divne košarkaške trenutke igrajući u Kvalitetnoj ligi Srbije, regiona Leskovac, pet sezona. Mi smo jedini klub čije su se mlađe kategorije takmičile u višem rangu od beton lige u regionu kaže Antić. U KK Panteri postoje selekcije samo do kadeta, a onda put vodi u KK Jug. Prošle sezone, odlukom rukovodstva kluba uz pomoć čelnika grada, omladinci i kadeti KK Jug su istupili iz takmičenja zbog nedostatka novca. To je izazvalo buru protesta u košarkaškoj i sportskoj javnosti Vranja. - Ove sezone krenulo se sa stvaranjem selekcija juniora, valjda će i kadeta. Treniramo, ali za sada ne igramo utakmice. Klub igra letnju ligu, ali ona nije predviđena za juniore već i za one starije na koje klub računa u seniorskom prvenstvu. Juniori koji su u sastavu dobijaju šansu na kašičicu. Sa mnom je iz Pantera prešao i Marković i obojica smo bili najbolji u Kvalitetnoj ligi regiona Leskovac. Tačnije, 2008. godine, kao ekipa, bili smo prvaci lige, 2009., drugi. Birani smo u najbolje petorke, a Marković je bio i najbolji igrač lige navodi Antić. U KK Jug očekuje nastavak pravog, kvalitetnog rada koji će unaprediti njegov potencijal. U suprotnom, moraće da traži druga rešenja. - Smatram da klub neće ispustiti još jednu supertalentovanu generaciju. Mi očekujemo redovne treninge, odgovarajući rad koji će nam omogućiti da napredujemo i takmičenje u određenoj ligi sa ciljem da krenemo na prvo mesto i kvalifikacije kako bi se plasirali u Kvalitetnu omladinsku ligu Srbije ističe Antić. Dok su igrali za pionire i kadete, Antić i Marković su imali ponude prvoligaških klubova, ali u dogovoru sa roditeljima smatraju da je njihov košarkaški put vezan za Vranje i KK Jug. - Smatramo da treba da sazrimo i postanemo košarkaši u Vranju, da se odužimo svom klubu, a ako vredimo nikad nije kasno da se oprobamo u nekom jačem klubu kaže Antić.
