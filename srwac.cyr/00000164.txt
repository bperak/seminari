Apelacioni sud u Novom Sadu, u veću sudija Julijane Budinčević, predsednika veća, Vere Knežević-Mandić i Duška Peričina, članova veća, u pravnoj stvari tužilaca L. M., N. M., A. M. i M. M., svi iz B. P., ul....., koje zastupa N. J., a. u B. P., protiv tuženih K. P. i K. V., oboje iz B. P., ul........ a, koje zastupa D. Ž., advokat u B. P. i tuženog L. M. iz B. P., ul......, radi utvrđenja nedopustivosti izvršenja, odlučujući o žalbi tužilaca izjavljenoj protiv protiv presude Osnovnog suda u Novom Sadu, Sudska jedinica u Bačkoj Palanci posl.br. II 24 P 3551 / 11 od 12.1.2012. godine, u nejavnoj sednici održanoj dana 24.1.2013. godine doneo je
Prvostepenom presudom odbijen je kao neosnovan tužbeni zahtev tužilaca kojim je traženo da se proglasi nedozvoljenim izvršenje Osnovnog suda Novi Sad, Sudska jedinica Bačka Palanka broj I 1368 / 2010 od 29.10.2010. godine na nekretninama unetim u zknj.ul.br..... k. o. B. P. - g., parc.br.... neizgrađeno građevinsko zemljište od 03 - 97 m2, stambena zgrada izgrađena na parc.br..., jer se ne radi o nekretninama vlasništvo dužnika, te da su tuženi dužni priznati i trpeti da se na osnovu ove presude obustavi izvršenje Osnovnog suda Novi Sad, Sudska jedinica Bačka Palanka broj I 1368 / 2010 od 29.10.2010. godine, te ukinu sve sprovedene radnje, kao i da se obavežu tuženi da solidarno nadoknade tužiocima, troškove spora sa zakonskom zateznom kamatom od dospelosti do isplate, a sve u roku od 15 dana, pod pretnjom izvršenja. Obavezani su tužioci da tuženima K. P. i K. V., nadoknade troškove parničnog postupka u iznosu od 60.530,00 dinara, u roku od 15 dana od dana presuđenja pod pretnjom izvršenja.
Protiv navedene presude žalbu su blagovremeno izjavili tužioci zbog pogrešne primene materijalnog prava, sa predlogom da ovaj sud žalbu tužilaca usvoji i pobijanu presudu preinači tako što će tužbeni zahtev tužilaca usvojiti.
Žalba tužilaca nije osnovana
U prvostepenom postupku je utvrđeno kao nesporno da je molba za uknjižbu ugovora o poklonu iz 2002. godine, predata sudu 2.6.2011. godine. Dana 28.10.2010. godine tuženi K. P. i K. V. su u svojstvu poverilaca, podneli Osnovnom sudu u Novom Sadu, Sudska jedinica u Bačkoj Palanci posl.br. I 4561 / 10, predlog za izvršenje na osnovu verodostojne isprave Opštinskog suda Bačka Palanka posl.br. P 74 / 2007, protiv L. M. kao dužnika, popisom i prodajom nepokretnosti iz zknj.ul.br..... k. o. B. P. - g., parc.br..... neizgrađeno građevinsko zemljište od 03 - 97 m2, stambena zgrada izgrađena na parc.br...., vlasništvo dužnika u celosti. Dana 8.4.2011. godine treća lica, ovde tužioci, podneli su predlog za odlaganje izvršenja, pozivajući se na okončanje postupka po predmetnoj tužbi, koji predlog je odbijan rešenjem I 1369 / 10 od 17.5.2011. godine. Rešavajući po žalbi ovde tužilaca kao trećih lica na predmetno rešenje, veće Sudske jedinice u Bačkoj Palanci donosi rešenje posl.br. Ipv 312 / 11 kojom žalbu trećih lica od 8.7.2011. godine smatra prigovorom, pa isti odbija kao neosnovan, a pobijano rešenje potvrđuje. Nadalje je utvrđeno da je ovde tužilja L. M. dana 15.1.2002. godine u svoje ime i u ime A., N. i M. u svojstvu poklonoprimca zaključila ugovor o poklonu sa L. M. - svojim suprugom, koji im u svojstvu poklonodavca poklanja predmetne nekretnine u celosti i to svakom po ¼ dela, te dozvoljava da se poklonoprimci uknjiže na navedenim nekretninama u po ¼ dela bez daljeg pitanja i obaveštenja a po osnovu ugovora. Navedeni ugovor je overen pred sudom pod br. Ov 172 / 2002 dana 29.1.2002. godine a molba za uknjižbu je predata sudu dana 2.6.2011. godine. Utvrđeno je da je u izvodu iz zemljišne knjige od 27.10.2010. godine kao nosilac prava korišćenja u celosti na predmetnoj nekretnini upisanoj u zknj.ul.br.... k. o. B. P. - g., parc.br...., neizgrađeno građevinsko zemljište, površine 03 a i 97 m2 bio upisan L. M.. Prema izvodu iz zemljišne knjige iz 2011. kao suvlasnici u po ¼ dela na nekretnini upisanoj u zknj.ul.br..... k. o. B. P. - g., parc. br...., izgrađeno građevinsko zemljište, površine 01 a i 78 m2, upisani su L. M. i mldb. A., N. i M. M..
Članom 33. Zakona o osnovama svojinskopravnih odnosa propisano je da se na osnovu pravnog posla pravo svojine na nepokretnost stiče upisom u javnu knjigu ili na drugi odgovarajući način određen zakonom.
Članom 102. istog zakona propisano je da će se u javnoj knjizi izvršiti zabeležba rešenja o izvršenju, odnosno drugi odgovarajući upis predviđen propisima o upisu prava na nepokretnostima u javne knjige. Stavom 2. propisano je da tim upisom izvršni poverilac stiče pravo da svoje potraživanje namiri iz nepokretnosti i u slučaju da treće lice kasnije stekne na istoj nepokretnosti pravo svojine.
Imajući u vidu citirane zakonske odredbe, kao i utvrđenje prvostepenog suda da su tužioci molbu za uknjižbu prava vlasništva na predmetnoj nepokretnosti (koju su po pravnom osnovu ugovora o poklonu stekli 2002. godine) podneli tek 2.6.2011. godine, dakle nakon što je započet postupak izvršenja i nakon što je pokrenut postupak u ovoj pravnoj stvari, pravilno prvostepeni sud zaključuje da tužiocu nisu aktivno legitimisani u ovoj pravnoj stvari, jer u momentu podnošenja tužbe nisu bili vlasnici predmetne nepokretnosti.
Žalbeni navodi tužilaca da je sud trebalo da ceni činjenicu da je ugovor o poklonu zaključen 2002 godine kada je i overen, bez uticaja su na drugačije presuđenje u ovoj pravnoj stvari. Ovo iz razloga, što se vlasništvo na nepokretnosti stiče upisom u javne knjige, pa je kao jedino relevatnu činjenicu u ovoj pravnoj stvari, trebalo utvrditi momenat upisa tužilaca kao vlasnika na predmetnoj nepokretnosti, što je prvostepeni sud i učinio utvrđujući kao nespornu činjenicu da je molba za uknjižbu podneta nakon pokretanja izvršnog i postupka u ovoj pravnoj stvari, te je pravilno zaključio da nema osnova za usvajanje tužbenog zahteva tužilaca. Samim tim, ispunjeni su uslovi iz st. 2. člana 102. ZIP prema kom naknadno sticanje prava svojine od trećeg lica, nakon izvršene zabeležbe javne prodaje, koja je prema stanju u spisu izvršena 10.11.2010. godine, ne utiče na postupak izvršenja, jer su tužioci tek nakon izvršene zabeležbe javne prodaje upisom vlasništva naknadno stekli to pravo, te nema prepreka da se izvršni postupak prodajom navedenih nepokrentosti nastavi bez obzira na promenu vlsnika. Ne može se, stoga, smatrati da tužioci u smislu čl. 23. Zakona o izvršnom postupku u pogledu predmeta izvršenja imaju pravo koje sprečava izvršenje. Zbog svega izloženog ovaj sud je na osnovu čl.375. ZPP odlučio kao u izreci.
Kako tužioci nisu uspeli sa žalbom, to im ovaj sud troškove žalbenog postupka nije priznao.
