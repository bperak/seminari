Opis poslova radnog mesta: Organizuje rad zdravstvene službe i stara se o sprovođenju svih radnih zadataka i poslova na planu zaštite i unapređenju zdravlja osuđenih lica. Predlaže i sprovodi izvršenje godišnjeg plana rada zdravstvene službe zavoda. Sprovodi i nadzire organizaciju, brine se da odnosi zdravstvenih radnika prema bolesnicima budu pravilni. Uspostavlja preventivno profilaktičke mere na području zavoda. Stara se o obezbeđenju i održavanju, te pravilnom korišćenju društvenih sredstava koje služba koristi. Vrši konsultativne preglede bolesnika. Daje izveštaje o zdravstvenom stanju osuđenih na zahtev odgovarajućih službi iz zavoda. Organizuje saradnju sa drugim zdravstvenim ustanovama i organizacijama van zavoda i koordinira rad sa tim službama. Radi i druge poslove i radne zadatke po nalogu upravnika.
Opis poslova radnog mesta: Neguje najteže bolesnike u saradnji sa timom, odgovara za pripremu bolesnika, bolesničke sobe i potrebnog materijala za vizitu, uzima materijal za laboratorijske analize i stara se da rezultati stignu na vreme, prisustvuje viziti i daje potrebna obaveštenja, nabavlja lekove i materijal, vrši pripremu i podelu terapije, sprovodi pripremu i sterilizaciju instrumenata i zavojnog materijala, sprovodi jutarnju i večernju negu bolesnika, asistira lekaru, opservira bolesnike u penalnim uslovima i vodi evidenciju njihovog zdravstvenog stanja, stara se o ličnoj higijeni bolesnika, vrši primopredaju dužnosti, organizuje kulturno-zabavni život bolesnika, vrši prijeme i otpuste bolesnika sa sanitarnom obradom istih, vrši negu leša i stara se o blagovremenom transportu sa odseka u saradnji sa službom obezbeđenja. Vrši depedikulaciju bolesnika, radi na prevenciji zaraznih bolesti i intrahospitalnih infekcija, pravilno skladišti infektivni materijal, učestvuje u terapijskoj zajednici, porodičnoj terapiji i drugim oblicima individualnog i grupnog psihoterapijskog rada, izvršava lekarske naloge, stara se o medicinskoj dokumentaciji, obavlja i druge poslove po nalogu glavnog tehničara bolnice, šefa odseka i načelnika
Stručne osposobljenosti, znanja i veštine koje će se proveravati u izbornom postupku: opšta znanja iz oblasti zdravstvene nege bolesnika - pismeno, pismeni rad; veština komunikacije i motivacija za rad - usmeno.
Opis poslova radnog mesta: Asistira lekaru prilikom pregleda osuđenih lica, obavlja sve poslove, koje mu odredi lekar. Obavlja sve poslove higijenske zaštite lica i prostorija, ambulantne intervencije i poslove u priručnoj apoteci. Obavlja administrativno-tehničke poslove i vodi propisane evidencije u vezi sa zdravstvenom i higijenskom zaštitom osuđenih lica, po potrebi obavlja i poslove obezbeđenja, kao i druge poslove po nalogu lekara i upravnika.
Opis poslova radnog mesta: Neposredno radi na zdravstvenoj zaštiti maloletnika i osuđenih lica i vrši periodične sistematske preglede, stara se o higijenskim uslovima života i rada maloletnika i osuđenih lica, vrši kontrolu maloletničke ishrane i sanitarni nadzor u zavodu, vrši obavezan pregled maloletnika prilikom prijema u zavod. Vodi potrebne evidencije iz oblasti lečenja maloletnika i osuđenih lica, obavlja i druge poslove po nalogu načelnika službe i upravnika.
Opis poslova radnog mesta: Obavlja pojedinačna i grupna ispitivanja ličnosti lica lišenih slobode radi utvrđivanja njihovog psihološkog profila, vrši psihološko testiranje, učestvuje u klasifikaciji i smeštaju osuđenih lica, radi na sprečavanju zavodskih deprivacija, sarađuje i pruža pomoć pravosudnim organima, daje stručni nalaz sa psihokriminološkog aspekta i daje stručno mišljenje sa prognozom ponašanja i predlogom tretmana za novodošla osuđena lica, u pisanoj formi registruje i interpretira individualni rad i rad u psihoterapeutskim grupama, daje zaključke o pojedinačnom slučaju u pisanoj formi, a u vidu nalaza odnosno prikaza najvažnijih dijagnostičkih indikatora i mišljenja odnosno procene interpretacije i eventualne preporuke, obezbeđuje potrebnu saradnju sa drugim zaposlenima koji učestvuju u procesu prevaspitavanja osuđenih i obavlja druge poslove koje mu odredi šef odseka i upravnik.
Opis poslova radnog mesta: Radi sa osuđenim licima raspoređenim na izdržavanje kazne zatvora u zatvorenom, poluotvorenom i otvorenom delu zavoda, upoznaje se sa dokumentacijom o osuđenom, vrši analizu dokumenata i materijala za programiranje rada sa svakim osuđenim u cilju ostvarivanja tretmana, planskim radom kroz raznovrsne postupke, primenom različitih oblika, metoda, sredstava, radi na menjanju društveno neprihvatljivih stavova i ponašanja kod osuđenog i doprinosi formiranju pozitivnih stavova, motivišući ih za život na društveno priznat način po izlasku sa izdržavanja kazne, prema potrebi predlaže izmene i dopune programa postupanja, organizuje individualan rad sa osuđenim kroz: planirane, neplanirane i informativne razgovore, vodi evidenciju o individualnom radu, o dnevniku rada, dosijeu postupanja, organizuje grupni rad sa osuđenima i o ovom radu vodi evidenciju i sačinjava izveštaj, daje o osuđenom sistematizovana zapažanja kroz: prvu ocenu, godišnju ocenu o osuđenom, završnu ocenu o uticaju kazne, mišljenja za uslovne otpuste, pomilovanja, promenu zavoda, mišljenja uz prijavu za disciplinski i molbeni raport, predloge za reklasifikaciju, pogodnosti, nagradu, angažuje se u osuđeničkom učešću u radu, kontroliše dejstvo vaspitnih mera na radnom mestu osuđenih, u prostorijama u kojima osuđeni borave u toku dana kada nisu obuhvaćeni radnom terapijom, sportskim terenima, aktivnostima u Domu kulture, u samicama, u prostorijama za uzimanje hrane, radi na penalnoj i postpenalnoj zaštiti, sarađuje sa porodiocama osuđenih, kontroliše ukupnu korespodenciju osuđenih, učestvuju u izradi analiza o stanju u svojim vaspitnim grupama, obavlja i druge poslove po nalogu šefa odseka i načelnika službe.
Opis poslova radnog mesta: Vrši preglede i lečenje osuđenih lica; učestvuje u pregledu i utvrđivanju zdravstvenog stanja osuđenih lica prilikom prijema u zavod i daje mišljenja o zdravstvenom stanju osuđenih; organizuje i kontroliše sprovođenje preventivne zdravstvene zaštite u zavodu, obavlja preglede i lečenja osuđenih i prekršajno kažnjenih lica, učestvuje u ispitivanju ličnosti osuđenih i prekršajno kažnjenih lica, daje stručno mišljenje o zdravstvenom stanju osuđenih i prekršajno kažnjenih lica, obavlja preglede osuđenih prilikom radnog angažovanja, nadzire rad medicinskog osoblja, kontroliše higijenu, ispravnost hrane i vode i daje preporuke o poboljšanju istih i obavlja i druge poslove koje mu odredi načelnik službe i upravnik.
Opis poslova radnog mesta: Prima i uzima materijal (uzorke) od pacijenata, razvrstava i vrši registraciju materijala, radi laboratorijske analize, priprema laboratorijsko staklo za rad, registruje materijal (uzorke) u protokol, zavodi rezultate analiza i raspisuje ih u formulare, vodi računa o inventaru i održava iste. Učestvuje u izradi mesečnih izveštaja, pridržava se mera zaštite na radu. Radi i druge poslove u okviru svoje kvalifikacije po nalogu načelnika službe.
Opis poslova radnog mesta: Obavlja individualni vaspitno-korektivni rad, grupni i kolektivni rad sa osuđenim licima, vrši planski i sistematski uticaj na otklanjanje asocijalnih i antisocijalnih stavova kod osuđenih, podstiče osuđene na samoučešće u različitim aktivnostima, obavlja i evidentira razgovore sa osuđenim, daje trenutne, periodične, godišnje i završne ocene za osuđene, obilazi osuđene i prati uspeh u školovanju i profesionalnom usavršavanju, obilazi ih tokom izdržavanja kazne samice, kontroliše stanje u spavaonicama i radi na formiranju radnih (školskih) i higijenskih navika, odgovoran je za ukupno stanje u kolektivu svoje vaspitne grupe (ličnu i kolektivnu higijenu, međusobne odnose, aktivnosti, individualno i grupno ponašanje), praćenje i realizaciju tretmana osuđenih lica, sastavlja redovne i vanredne izveštaje i planove i programe rada sa osuđenim licima, kao i program individualnog rada za svakog osuđenog, učestvuje u radu prilikom klasifikacije i reklasifikacije osuđenih, daje pismena stručna mišljenja za uslovni otpust, pomilovanje, disciplinske kazne, molbene i druge zahteve osuđenih, sarađuje sa drugim učesnicima u procesu sprovođenja tretmana. Obavlja i druge poslove koje mu odredi šef odseka i načelnik službe.
