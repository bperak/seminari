Pravoslavna Crkva na zemlji, praznuje sabor svih devet činova svetih angela u osmi dan meseca novembra, tojest devetoga meseca, jer će se svih devet činova angelskih sabrati u dan Strašnoga suda Gospodnjeg. A ovaj dan božanstveni učitelji Crkve nazivaju osmim danom, kada dođe Sin Čovečiji (= Sin Božiji = Sudija pravedni) u slavi Svojoj i svi sveti angeli s njim (Mt. 25, 31). Sveti Arhangel Mihailo kao vojskovođa anđelske vojske, jedan je od sedam arhangela. Simbol je borbe protiv zla i sila nebeski koji prihvata duše umrlih mereći im na terazijama dobra i zla. Na ikoname izobražava se kao nebeski ratnik, u vojničkoj uniformi sa mačem i kopljem i savladanim zlim duhom koji mu je pod nogama okovan lancima. Postavljena ikona je delo prepodobnog Andreja Rubljova, ikonopisana krajem 15. veka, koja se nalazi u Tretjakovskoj galeriji.
Prolog:
Angeli Božji bili su praznovani od ljudi još iz duboke starine. No to praznovanje često se izmetalo u obožavanje angela (IV Car. 23, 5). Jeretici su svašta basnoslovili o angelima. Neki su od tih gledali u angelima bogove; drugi i ako ih ne smatrahu bogovima nazivahu stvoriteljima vascelog vidljivog sveta. Laodikajski pomesni sabor koji beše na 4 ili 5 godina pre IVaselj. Sabora, svojim 35. pravilom odbaci poklonjenje angelima kao bogovima i ustanovi pravilno poštovanje angela. U vreme pak Silvestra pape rimskog i Aleksandra patrijarha aleksandrijskog (iz IVv.) bi ustanovljen ovaj praznik Arhistratiga Mihaila i pročih Sila nebesnih u mesecu Novembru. Zašto baš u Novembru? zato što Novembar predstavlja deveti mesec posle meseca Marta. U mesecu Martu smatra se da je bilo stvorenje sveta. A deveti mesec posle Marta uzet je zbog 9 činova angelskih, koji su najpre stvoreni. Sv. Dionisije Areopagit, učenik apostola Pavla, onoga apostola, koji se uzdigao do u treće nebo, opisao je ovih 9 činova u knjizi O nebesnoj Jerarhiji. Ti činovi su sledeći: šestokrili Serafimi, mnogoočiti Heruvimi i bogonosni Prestoli, Gospodstva, Sile i Vlasti, Načala, Arhangeli i Angeli. Vojvoda cele vojske angelske jeste arhistratig Mihail. Kada je satana, Lucifer, otpao od Boga, i povukao sobom u propast jedan deo angela, tada je Mihail ustao i uzviknuo pred neotpalim angelima: vonmemъ stanemъ dobrэ, stanemъ so strahomъ I sve nebesne vojske vernih angela gromovito su zapojale: svjat, svjat, svjat Gospod Savaotъ ispolnъ nebo i zemlя slavы tvojeja (Vidi o arhangelu Mihailu Is. Navina 5, 13 15; sv. Jude 9.) Među angelima vlada savršeno jednomislije, jednodušnost i ljubav, a uz to još i potpuna poslušnost nižih činova višim činovima, i svih ukupno svetoj volji Božjoj. Svaki narod ima svoga angela hranitelja, a osim toga i svaki hrišćanin ima svoga angela hranitelja. Treba se uvek sećati da ma šta mi činili, javno ili tajno, činimo u prisustvu svoga angela hranitelja. A na dan Strašnoga Suda sabraće se sve ogromno mnoštvo angela nebesnih svetih oko prestola Hristova, i pred svima njima objaviće se dela, reči i pomisli svakoga čoveka. Neka bi nas Bog pomilovao i spasao molitvama sv. arhistratiga Mihaila i pročih nebesnih sila beztelesnih. Amin.
Krsna slava je običaj u Srba koji se vezuje za kuću, domaće ognjište, zdravlje i napredak porodice. Slavljenje krsnog imena od strane Srba prihvaćeno je od momenta krštenja prvog pravoslavnog hrišćanina. A slava se prvi put pominje 15. avgusta 1018. godine u okolini Ohrida i vezuje za vojvodu Ivca, poslednjeg potomka iz loze vladara nekada moćne Samuilove države, koja je pružila otpor Vizantiji. Za slavu se, međutim, ne može reći ni da je srpska, ni pravoslavna specifičnost, jer je ne slave ni svi Srbi, a ni svi pravoslavci (Rusi, Grci, Bugari, Rumuni). Nemanjići su slavili Svetog Arhangela Mihaila, Aranđelovdan, koji se praznijeu mesecu novembru. Zato što novembar predstavlja deveti mesec posle meseca marta. U mesecu martu smatra se da je bilo stvorenje sveta. A deveti mesec posle marta uzet je zbog devet činova angelskih, koji su najpre stvoreni.
