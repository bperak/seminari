Meni 
Održan sajam male privrede i zapošljavanja i B2B susreti privrednika Beograda i Prijedora 
utorak, 21 maj 2013 07:21 
U prostorijama Visoke poslovne škole Sajam male privrede i zapošljavanja 10. maja 2013. godine otvorio je predsednik GO Zvezdara Edip Šerifov. Naglasio je važnost današnjeg okupljanja radi povezivanja i ponuda novih radnih mesta u nadi da će što više učesnika pronaći posao. Takođe, sjajno je što se pruža prilika srednjoškolcima da se upoznaju sa različitim radnim profilima koji će im pomoći u odabiru prave profesije, kako bi lakše pronašli put za budućnost. Ispred Nacionalne službe za zapošljavanje skup je pozdravila rukovodilac filijale Zvezdara Dragana povrenović, najavila je da će više od 20 poslodavaca ponuditi oko 60 radnih mesta. 
Opšte udruženje preduzetnika opštine Zvezdara u saradnji sa Privrednom komorom Beograda Zajednicom preduzetnika, Gradskom opštinom Zvezdara, a uz podršku Nacionalne službe za zapošljavanje i Visoke poslovne škole organizuje Sajam male privrede i zapošljavanja, 10. i 11. maja 2013. godine u prostorijama Beogradske poslovne škole (Kraljice Marije 73). 
U GO Zvezdara u petak 12. aprila 2013. godine Sekretarijat za privredu održao promociju konkursa za dodelu finansijskih sredstava subvencija privrednim subjektima.Prisutne je u ime GO Zvezdara pozdravi Goran Jaić, član Veća GO Zvezdara. Gradski sekretar za privredu Aleksandar Milošević, otvarajući promociju istakao je, da Sekretarijat za privredu ima odličnu saradnju sa opštinom Zvezdara i Udruženjem preduzetnika Zvezdare. Privrednici sa Zvezdare su bili uspešni u konkurisanju na konkursima ranijih godina, jer imaju logističku podršku Udruženja preduzetnika Zvezdare. 
GO Zvezdara i Opšte udruženje preduzetnika Zvezdare, u saradnji sa Sekretarijatom za privredu grada Beograda, organizovaće promociju konkursa za dodelu finansijskih sredstava subvencija privrednim subjektima na teritoriji grada Beograda. 
Sredstva će biti plasirana preko Sekretarijata za privredu grada Beograda, koji će predstaviti konkurse za: 
Dodelu finansijskih sredstava subvencija za unapređenje i proširenje poslovanja privrednih subjekata na teritoriji Beograda i 
Dodelu finansijskih sredstava subvencija za uvođenje, sertifikaciju i resertifikaciju međunarodnih standarda u poslovanje privrednih subjekata na teritoriji grada Beograda. 
Pozivamo sve privredne subjekte da prisustvuju promociji, kako bi se upoznali sa uslovima i kriterijumima za učešće na navedenim konkursima, a koja će biti održana 12. aprila 2013. godine, sa početkom u 12 časova, Bulevar kralja Aleksandra 77, velika sala. 
Srpsko-turski poslovni forum održan je 26. marta 2013. godine u hotelu " M ". Kao rezultat učešća na forumu delegacija privrednika iz Turske je posetila opštinu Zvezdara i obišla " BOSCH CAR SERVICE NINIĆ ", sa čijim radom se upoznala. Na Beogradskom sajmu " BOSCH CAR SERVICE NINIĆ " je dobio nagradu priznanje Udruženja novinara automobilizma Srbije, kao najbolji dijagnostički centar. 
Učešće na ovom forumu uzeli su turski privrednici, članovi konfederacije industrijalaca i biznismena " TURSKON " iz Instanbula, koji broji preko 100.000 privrednika i članovi poslovne asocijacije " KASIAD " iz Samsuna. 
