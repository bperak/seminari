Turistička ponuda Ljubovije za leto 2012. godine
Letnja turistička sezona u Ljuboviji počinje 01. maja i traje do oktobra. U tom vremenskom intervalu odvija se niz dešavanja sa ciljem da boravak posetilaca u našem kraju bude interesantniji. Pripremljeni sadržaji nude za svakoga po nešto, za mlade i malo starije, avanturiste i one koji više vole mirnije varijante odmora.
13. jul je veče posvećeno narodnoj muzici, a 14. - og jula pripremamo program za mlađu populaciju. Cilj nam je bio da programom zadovoljimo različite muzičke ukuse, da za svakoga bude po nešto. Zbog toga smo jedno veče posvetili narodnoj, a drugo zabavnoj muzici. Pored koncerata ove godine pripremamo i jednu zabavu kakvu do sada Ljubovija nije videla, a to je pena parti 14. - og jula.
Očekujemo veliki broj učesnika regate koji će ploviti Drinom i takođe dosta posetilaca pratećih sadržaja. Dobar provod je zagarantovan i zato dođite u što većem broju i povedite svoje prijatelje i rođake. Ponećete nezaboravne utiske sa plovidbe Drinom najlepšim delom njenog toka. Učesnike regate zabavljaće plutajući trubački orkestri, tako da će doživljaj biti potpun.
Kružna tura, obilazak manastira Sv. Nikolaja na Soko gradu, gradske crkve u Ljuboviji, Manastira Sv. Trojice u Čitluku, crkve brvnare u Donjoj Orovici i manastira Sv. Trojice Bjele vode 1000,00 din. po osobi,
Turistička organizacija uključuje se u razvoj avanturističkog turizma. Mogućnost organizovanog obilaska kanjona reke Trešnjice, Tribuće, Ljuboviđe, Sušice, kao i spuštanje u kanjone. Grupe vode iskusni speleolozi koji su u Francuskoj položili ispite za vodiče u ovoj kategoriji turizma.
Kontakt telefon za sve dodatne informacije: Ivan Nastić 062 / 83 - 09 - 772.
Turistička organizacija Ljubovija preporučuje smeštaj u seoskom turizmu u selima na obali Drine, Etno kompleksu Ognjište u Podnemiću, Etno selu Vrhpolje, Tadića vajatima u Drlačama, ugostiteljskim objektima. Poslednjih godina u ekspanziji je razvoj seoskog turizma u opštini Ljubovija u selima pored Drine (Crnča, Uzovnica, Lonjin, Podnemić, Vrhpolje, Drlače, Gornja Trešnjica) kao i u planinskom selu Gornje Košlje na obodu Kanjona Trešnjice, tako da ih toplo preporučujemo za smeštaj turistima, kao i Etno selo u Vrhpolju. Etno selo Vrhpolje 069 / 423 - 65 - 73. Za sve informacije stojimo Vam na raspolaganju. Turistička organizacija Ljubovija Tel. 015 / 561 - 050 i 064 / 80 - 74 - 908.
