Na današnjem skupu, koji je održan po snežnom danu, okupili su se građani nezadovoljni politikom evroatlanskih integracija, koju sprovodi vladajući režim. Protest je započeo molitvom.
Rade Ljubičić, predstavnik Pokreta 1389, čestitao je današnji verski i nacionalni praznik, Sretenje i Dan Državnosti. Ljubičić je oštro kritikovao predsednika Tadića, koji se opet nije pojavio na proslavi koja je tim povodom organizovana. Da li je to bilo zbog ličnog markteniga (jer je znao da će biti izviždan, kao što je i premijer Cvetković) ili ga ne zanima država? Ljubičić je pohvalio najavu predsednika SAD Baraka Obame da će preispitati izgradnju raketnog štita u Češkoj, koji je Ruska Federacija oštro kritikovala. Nadamo se da su SAD konačno shvatile da se sa Rusijom niko ne može igrati.
Vladimir Kršljanin, predsednik Narodnog pokreta Srbije, istakao je da je današnji dan dobar povod da se prisetimo da nijedna imperija nije trajala večno. Srpski narod se na današnji dan borio za slobodu u turskom carstvu koje je bilo na izdisaju i pokazao da je uz veru, čvrstinu i hrabrost sve moguće. I sada se menjaju osnove na kojima počiva svet, vladajući sistem je u velikoj krizi i treba da iskoristimo šansu za preobražaj. Taj preobražaj mora biti prvo duhovni i unutrašnji i prilagoditi politiku čoveku i Bogu. Srbija ima zadatak da u novi sistem, koji je na pomolu, unese svoje najbolje osobine i vrednosti, ali Srbija ne sme da krije sve nepravde koje su joj nanete. Od Haga, Kosova i Metohije, zločina NATO-a i pozvao na ujedinjenje svih patriotskih snaga.
Organizatori su uputili poziv svim građanima da dođu na Trg od 17 časova u ponedeljak kada će obeležen 200. dan protesta, a u utorak i godišnjica samoproglašene nezavisnosti Kosova i Metohije. Važno je da nas bude što više, zato svi na Trg
Braćo, srećan vam Praznik SRETENjA GOSPODNjEG. Jevanđelje po Luki, 2.34: I blagoslovi ih Simeun, i reče Mariji, materi Njegovoj: Gle, Ovaj leži da mnoge obori i podigne u Izrailju, i da bude znak protiv koga će se govoriti.
Na ovaj veliki Praznik Srbi su se podigli. Herojske pobede su zadivile ceo iskreni Hrišćanski svet. Pobede koje su postizali Karađorđevi ustanici su bile nevorovatne. Neodoljivo su podsećali na strašnu vojsku Davidovu iz Starog Zaveta. Međutim danas Srbi, usuđujem se da kažem zahvaljujući farisejskoj zaveri, ali i svojih grehova, postadoše znak protiv koga se govori.
Što se aktuelnih događanja tiče primećujem: Tadić nije smeo da ode u Orašac jer je svestan da je veoma neomiljen u narodu, a njegovi glasači ne idu na Srbska istorijska mesta. Upravo mu i priliči da ode na onaj bezlični i sablasni spomenik na Avali. Ta gomila hladnog mermera je njegova slika i prilika. Neznanih JUNAKA nema, jer čak i kada su njihova imena nepoznata ljudima, Bogu su poznata i zapisana su u Njegovoj večnoj knjizi. Kada izađemo pred Gospoda videćemo se sa njima licem k licu i prepoznaćemo ih, a Bog će ih proslaviti. Hoću da kažem da je sam naziv tog spomenika promašen i vređa ljudsku ličnost.
A, onome što mu je palo na pamet da postavi ogromne kontejnere na sred Trga i to jedan upravo ispred spomenika Knezu Mihailu, poručujem da ne zaboravi da ga KONTEJNER ZA DEPONOVANjE SMETLIŠTA ISTORIJE odavno čeka. Nesumnjivo je da je takva glupost usmerena protiv Protesta 2008 / 09. Infantilna pakost dostojna svakog prezira.
Za kraj ipak nešto lepo, Tropar za današnji Praznik. Tropar glas 1.: Raduj se Bogorodice Djevo, jer iz Tebe zasija sunce pravde, Hristos Bog naš, koji prosvećuje one koji su u tami; veseli se i ti starče pravedni, jer si u naručje primio osloboditelja naših duša, koji nam daruje vaskrsenje.
(ukoliko je ovaj komentar sa identičnim sadržajem i naslovom prethodno otišao u pogrešan datum, molim Vas da to ispravite i da ga izbrišete.Hvala P. S. Vladimir)
