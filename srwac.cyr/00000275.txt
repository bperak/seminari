Srodni narodi po jezičkom i etničkom poreklom, uz zejedničku veru imaju prirodno brojne društvene sličnosti i istorijske paralele. No isto tako kako srpska tako i ruska istorija ima srodne i paralelne faze razvoja. Od vremena formiranja države pod ozračjem vizantijske civilizacije, preko iskušenja azijatske dominacije, vremena modernizacije i evropeizacije, komunizma i postkomunizma.
U poslednje vreme u nekim fazama prednjači Srbija, pa može i Rusima poslužiti kao slika onog što im dolazi u bliskoj budućnosti. Zagovornici projekta u istoriji su videli raspad SFRJ i ono što je sledilo kao probu za prostor SSSR-a, dok sa druge strane zagovornici procesa vide u tome srodne istorijske i društvene procese koji su paralelno dostigli i svoju kulminaciju.
Kao primer može se navesti početak protesta nesistemske opozicije protiv Putina početkom godine. Ovi protesti su došli od strane alternativnih grupa, blogera, javnih ličnosti i uglavnom pripadnika nezadovoljne urbane elite prestonice. Naravno ove proteste je svim snagama, a to znači i finansijski podržao i američki nvo sektor zadužen za demokratizaciju problematičnih režima. Geopolitički to znači pokušaj omekšavanja pozicije Rusije pred kulminaciju bliskoistočnih dešavanja (Sirija, Iran).
No nas ovde interesuje jedan drugi aspekt priče o srpsko ruskim paralelama, a to je nastanak takozvane drugosrbijanske scene u okviru protesta protiv Miloševića u drugoj polovini devedesetih. Iako je veliki procenat jezgra protesta bio deo urbane elite koja je imala povlašćen položaj u društvu upravo su oni bili najgorljiviji i najostrašćeniji borci protiv autoritarnog režima. Tako je i danas u Rusiji proteste su inicirali i u velikoj meri su čini glavninu protestanata nezadovoljni pripadnici moskovske elite koji su poslednjih godina imali najviše koristi od Putinove vlasti i skoka cena nafte. Zahtev je sličan ne idemo odavde dok on ne ode sa vlasti. No razlika je u tome što je te proteste, a naročito Otpor miloševićev režim očigledno potcenio dok su Putin i okruženj ozbiljno shvatili pretnju koja može doći sa ove strane. Oni su ako ništa drugo bogatiji za iskustva obojenih revolucija od kojih je prvi bio Peti Oktobar. Naravno i jedno je Rusija danas, a sasvim drugo Srbija onda.
Dva simptomatična događaja pokazuju stanje u Rusiji 2012. Prvi je skandalozno skrnavljenje centralnog hrama Moskve Hrama Hrista Spasitelja od strane grupe pank devojaka Pussy riot koje su se iživljavale u hramu, sve snimili i to nazvala pank moleban. One su uhapšene a o ovom slučaju se odmah povela polemika u medijima. Grupa javnih ličnosti je napisala peticiju u kojoj traže da se pankerke ne kažnjavaju strogo, a sve zarad umetničke slobode. Na pitanje kako to da se nisu bunili kad su neki ruski ekstremisti upali u sinagogu u Orenburgu i nacrtali kukasti krst za koji su uredno dobili višegodišnju robiju, branioci slobode izražavanja nisu znali argumentovano da odgovore. Dakle u jednom slučaju je to neonacizam i za osudu, a u drugom kad je u pitanju levičarski huliganski bogohulni performans to i nije nešto strašno. Tako su se sud i vlast našli u nezgodnoj poziciji, ako popuste pred pritiskom liberala time otvaraju prostor za još gore provokacije, a ako budu oštri ispašće staljinski surovi prema nestašnim devojkama.
U drugi skandal je umešana jedna devojka no nije obična devojka već Ksenija Sobčak koja je ćerka nekadašnjeg gradonačelnika Petrograda, kod koga je Putin kao asistent pekao zanat. Njena majka je u federalnom parlamentu, a ona je jedan od najoštrijih kritičara Putina i predvodnik nesistemske ili vanparlamentarne opozicije. Kod nje u stanu su našli oko milion ipo evra koji su bili podeljeni po kovertama na kojima su pisala imena istaknutih antiputinovskih opozicionara. Pare su od nekuda sigurno stigle i bile su namenjene kao motivacija za proteste protiv autoritarnog režima.
U oba slučaja imamo pojavu kako se na prvu liniju šalju mlade devojke protiv kojih sistem ne može tako oštro da reaguje. U drugom slučaju to je dodatno nezgodno jer je reč o devojci čiji je otac dao ključni podsticaj karijeri sadašnjeg predsedniča a čija je majka deo političkog establišmenta. Generalno u nesistemskoj opoziciji imamo pojavu da se u prvu liniju protiv režima guraju mladi idealisti koji su najčešće prirpadnici elite protiv kojih sistem nije potpuno pripremljen da se bori. Kao što i Milošević nije znao kako da izađe na kraj sa studentima, intligencijom i otporašima. Oni su udarali tamo gde je sistem najosetljiviji, a pri tome je te grupe bilo teško proglasiti za neprijatelje i izdajnike.
No nas ovde zanima jedan paralelni proces u Srbiji i Rusiji tranformacija dela komunističke vladajuće klase u novu globalistički kvazielitu koja je spremna da zarad nekih promena i progresa rizikuje haos i propast svoje zemlje. Jedan njen deo se otuđuje od svog naroda i tradicije i vodi protiv nazadne prošlosti ogorčenu i ostrašćenu borbu. Često mu u tome pomaže i loše stanje u vlasti, pre svega korupcija i birokratizacija. Taj deo elite agresivnih liberala i modernista je u svojevrsnom građanskom ratu protiv države, crkve i tradicije. No problem je kada oni, ne toliko prodobiju druge za svoje ideje koliko izmanipulišu mlade i nezadovoljne i tu energiju usmere u destruktivni talas protiv države i nacionalnih interesa. Mnogo je naivnih ljudi koji u Rusiji danas misle da se ta zemlja treba demokratizovati baš kao i u Srbiji u drugoj polovini devedesetih.
Iako je u Moskvi na antiputinovskim protestima bilo više desetina hiljada ljudi, što i nije neka cifra za mnogomilionsku prestonicu, to se ipak pre nije dešavalo. Iako su građani svesni da su zahtevi nesistemske opozicije nerealni, da su oni više cirkus no politika, te da su očigledno dobili finansijsku pomoć sa Zapada, ipak su se pokrenuli određeni procesi i postavljaju se teška pitanja. Putin jeste pobedio sa ogromnim procentom na predsedničkim izborima, ali to ne treba da zavara posmatrača ruske političke scene on ipak nije toliko popularan kao pre četiri pet godina. Iako ga građani Rusije ne doživljavaju kao odgovornog za ogromnu korupciju i birokratizaciju, on ipak trpi štetu zbog toga šta čine ili ne čine oligarsi i državni činovnici. Mnogi u Srbiji, naročito u patriotskim krugovima Putina doživljavaju kao nacionalistu, a on je zapravo pragmatik koji se bori i protiv ruskog nacionalizma kao i protiv anacionalnih liberala kad preteraju (iako elita više naginje ovim drugima, opet ko u Srbiji devedesetih).
Nesistemska opozicija jeste doživljena kao anarhična i destruktivna pretnja sistemu što jeste istina, ali je i određena podrška građana njenim protestima poruka vlastima da postoji veliko nezadovoljstvo građana sa stanjem u ekonomiji i društvu (korupcija, rast troškova života, nelegalna emigracija). Po ponašanju ponovno novoizabranog predsednika vidimo da je on toga u značajnoj meri svestan, no pitanje je da li je toga svesna državno-finasijska elita koja je stvorila svoj paralelni svet koji je daleko od običnog ruskog čoveka i njegovih problema. Od odgovora na ta pitanja zavisi i sudbina ruske vlasti i države koja se nalazi otprilike na onom mestu na kom se nalazio Milošević sredinom devedesetih.
Branko RADUN
Sorry, the comment form is closed at this time.
Centar za razvoj međunarodne saradnje je nevladino i neprofitno udruženje čiji je prevashodni cilj da podstiče i unapređuje međunarodnu saradnju u oblastima spoljne politike, privrede, obrazovanja, kulture i sporta.
Centralna tema 14. runde dijaloga u Briselu bili su lokalni izbori na Kosmetu zakazani za 3. novembar. Srbi sa severa Kosova moći će da glasaju sa postojećim dokumentima, rekao premijer Ivica Dačić. Bez konkretnih dogovora o telekomunikacijama i energetici. [ ]
Pošto se u parlamentu usvoji Zakon o spoljnim poslovima, što se očekuje za dvadesetak dana, biće izmena u organizaciji rada ministarstva, kaže resorni ministar Ivan Mrkić. Odnosi sa Rusijom, SAD i Kinom nikad nisu bili bolji, ocenio Mrkić. [ ]
Poslanici Skupštine Srbije završili su raspravu o amandmanima na Predlog zakona o prekršajima. Kazne mogu da budu i veće, istakli poslanici vladajuće većine, dok opozicija smatra da su neprimerene. [ ]
" Železnice Srbije " pustile novi dizel-motorni voz ruske proizvodnje u redovan saobraćaj na pruzi Novi Sad - Subotica. Od kredita banke " Eurofime " od kojeg su nabavljeni ruski vozovi, modernizovaće se pruga Beograd - Novi Sad, kojom će se u budućnosti prolaziti za 45 minuta, kaže direktor Železnica Dragoljub Simonović. [ ]
Do kraja meseca trebalo bi da bude pripremljen socijalni program za oko 750 zaposlenih u prvoj grupi od 27 preduzeća u restrukturiranju koja idu u stečaj. Novac za socijalni program, koji podrazumeva 300 evra po godini staža, obezbeđen je za ovu i za sledeću godinu. [ ]
Najmanje 77 osoba poginulo, a više od 140 povređeno, kada je voz iskliznuo sa šina kod glavnog grada Galicije, Santjaga de Kompostela. Nesreća se dogodila kada je na vijaduktu svih 13 vagona izletelo iz šina. Uzrok nesreće za sada nije poznat. [ ]
Uzbunjivaču Edvardu Snoudenu odobren ulazak u Rusiju. Bivši američki obaveštajac ipak neće danas napustiti tranzitnu zonu moskovskog aerodroma Šeremetjevo u kojoj je već mesec dana, potvrdio njegov advokat. [ ]
Trojica terorista poginula u eksploziji automobila-bombe u blizini policijskog centra za obuku na Sinajskom poluostrvu u Egiptu. Komandant vojske pozvao Egipćane na masovne mitinge kako bi dobio podršku za obračun sa " terorizmom i nasiljem ". [ ]
