Sakupljajući narodne umotvorevine po selima moga rodnoga kraja, želeo sam da otrgnem zaboravu svega što je bilo u narodu-počev od pesama, do njihovih običaja, verovanja i ostaloga iz prošlosti. Još kao dete sam slušao mnoge ovčarske-čobanske, junačke, svatovske, žetvraske, đurđevdanske, koledasrke, sedenjkarske i pečalbarske pesme-na mnogim svetkovinama, kao i po poljima i planinaskim proplancima, na kojima su se belela stada ovaca i čula pastirska frula-duduče. Od vajkada se u planini pevale pesme. Kada se nekako pevalo, lakše se podnosila svakojaka nevolja i oskudan život u siromaštvu u planini. Pevalo se kada sae tugovalo, veselilo, želo, kosilo, udavalo, ženilo i odlazilo i dolazilo iz pečalbe. Kada se u planini pevalo, onda je glas i zvuk lako i brzo savlađivao čovekovu razdaljinu-i kada se volelo i tugovalo. Kroz pesmu se dozivalo, slale poruke. Pevalo se punim glasom. Mi nekako planinski gorštaci imamo jak glas-pa tako i glasno govorimo i pevammo. Pesmom su se uvek oglašavali kosači, ovčari, žetaoci, drvoseče-u ariji, melodiji, u rečima brdskih pesama, uvek je prisutna čežnja razdaljenog, odvojenog, želja da se premosti ta prokleta dalečina. Glasno pevanje koje odzvanja, odjekuje, poleće samo iz velike i prevladavajuće tišine i daljine među ljudima. Ljudi se više čuju, nego što se vide. Tako se stvarala potreba i navika da se oglašavaju svi značajni trenutci: veselje, svadbe, žalosti, zabave, sedenjke-prela i drugo.. U planini samo pojedinac koji kosi, čuva ovce ili je drvoseča je samostalno pevao-dok su žene mahom pevale grupno-bilo na veseljima, sedenjkama, u polju ili u čuvanju stoke. Jedino su pripevi bili samostalni kod mladih devojaka. Još kao dete sam uživao u lazaračkim, đurđevdanskim, žetalačkim i svadbarskim pesmama - negde pedesetih godina 20. veka u Gornjem Povlasinju vlasotinačkoga kraja. Uvek se pevalo da se iskaže radost, da se lakše podnese teret i težina rada u polje, kao i nemaština života. Svako je voleo da se čuje pesma životnih radosti ili one setne koje podsećaju na mladost života. Nekao kao dete sam bio zaljubljen i u pesme koje su pevale o socijalnoj i nacionalnoj slobodi-naročito pesme o hajducima i junacima borbe protivu turaka, bugara i nemaca u svim ratovima za nacionalno oslobođenje i burbe protivu fašizma i socijalne pravde. Danas na početku 21. veka nestali su narodni običaji, nestala su sela u planini, nestalo je tradicionalno selo i sa njima sve otišlo u zaborav. Moja sakupljanja - lično i porodično odricanje i velike žrtve u životu, uz pomoć moje porodice i mojih učenika uspeo sam da od 1970. godine do ove 2008. godine zabeležim i ostavim kao trag života za naredna pokolenja - veoma lepe stare izvorne pesame iz vlasotinačkoga kraja. Tu kulturnu baštinu sa ponosom prenosim pokolenju. Februar 2008 godine Vlasotince Miroslav Mladenović lokalni etnolog i istoričar 
11. Ovčarske Ljubavne pesme 11.1. Ustaj Kato, ustaj zlato 
Ustaj, Kato, ustaj, zlato Spremaj darove, spremaj, mori, darove 
Ja sam mlada i sirota, nemam darove, nemam, more, darove. 
Kad si mlada i sirota što se udavaš, što se, mori, udavaš? 
Udavam se što sam mlada tanka, visoka, tanka, more, visoka. 
Udavam se što sam lepa, bela, rumena, bela, more, rumena. 
Pesmu sam pevao još kao učenik osnovne škole u selo Zlatićevo, Vlasotince 1956. godine, kada uopšte tada nije ni bilo radija, već je ova pesma nastala i pevana u narodu ovoga kraja. Zapis: 1979. godine zabeležio: Miroslav Mladenović 
Pesma je bila polularna kod ovčarica-čobanica negde 60. godina 20. veka u selima planinskog dela Povlasinja, a slušala se i učila od harmonikaša koji su je pevali na saborima, a i sa radija. Kazivač: Savić Slađana selo Kruševica Zapis: 1978. godine Zabeležili: Savić Rumenka učenica i nastavnik Miroslav Mladenović 
11.3. Na starom bunaru 
Na starom bunaru Dragog sam čekala Pevala sam pesme Vodu zahvatala (2 puta) 
Nema ga da dođe Umreću od tuge Zašto ne dolazi Da li je po druge. (2 puta) 
Kad se kući vratim Pita će me majka Gde si ćeri bila Od jutra do mraka (2 puta) 
11.6. Imam nano dva dilebra 
Imam nano dva dilebra Slađa su mi od šeđera Iko-dilberče 
Neznam koji je slaži Dal stari el mlađi Iko-dilberče 
Ja nemogu oba momka Jednom biću ja devojka Iko-dilberče Ruže aman ne krije Mene dragi miluje Iko-dilberče. Devojke su pesmu pevale dok su se čuvale ovce na pašnjacima. Slušana je sa radija i od harmonikaša na saborima. Pevana u drugoj polovini 20. veka. Kazivač: Savić Slađana selo Kruševica Zapis: 1978. godine Zabeležili: Savić Rumenka učenica i nastavnik Miroslav Mladenović 
11.7. Teraj mala stado iza brega 
Teraj, teraj mala stado iza brega Dođi, doćićemo ja i moj kolega. 
Dođi, dođi dragi netreba kolega Prekolega prevoleću njega. 
Dođi, dođi ja ću bit6i sama Samo, samo pazi da nevidi nana. 
Nemoj, nemoj ići otkud vetar duva Preti, preti nana hoće da nas čuva. 
Stara izvorna pesma koja je preko radija rado slušana u 20. veku u Gornjem Povlasinju Vlasotinačkoga kraja (M. M) 
11.9. Zajdi, zajdi jasno sonce 
Zajdi zajdi jasno sonce Zajdi pomrači se I ti jasna mesečino Begaj more udavi se Crna Goro crni sestro Dvojca da požalime Ti za tvoja lisja goro Ja ta moja mladost Tvojta lisja goro sestro Pak će da se povrati Mojta mladost goro sestro Nemea da se vrati. Stara makedonska narodna pesma Ova makedonska pesma je pevana u ovom kraju na svadbena veselja, ali je postala popularna na početku 21 veka, naročito posle ratova pri kraju 20. vekova u Jugoslaviji i Srbiji. Peva se svuda na svim prostorima bivše Jugosloavije. (M. M) 
Kad kolo zaigra i frula zasvira, kad kolo zaigra i frula zasvira, u kolu je, nano, igrati milina, u kolu je, nano, igrati milina Ova šumadiska pesma je bila naročito popularna kod mladih ovčarica-čobanica u mome planinskom kraju Gornjeg Povlasinja sedamdesetih godina 20. veka. Učila se sa radija i od harmonikaša koju su pevali uz kolo na saborima. Arija i tekst se učio sa radija-čestitke i pozdravi Radio Niša, kao i od harminikaša. (M. M) 
11.12. Mito, Mito bekrijo 
Ponoć već je prošla, vreme da se spije, Srce još je budno, davnu želju krije. Eej, kraj pendžera stojim, Čekam da ti vrata otvorim. 
Sas drugari svoji Po mejani odiš Vino sas pesma Noći ti provodiš Ej mladost prođe Mito ti po mene nedojde Zašto dušo nedojde. Popularna vranjanska pesma koja je ispevana na melos i mentalitet staroga Vranja. Postala je krajem 20. veka veoma popularna na svadbena veselja i po seoskim kafanama u dobrom raspoloženju veselog društva. Lično je pevam još iz sedamdesetih godina 20. veka.Do današnjega dana na početku 20 veka veoma je popularna na veseljima i u selu i u gradu Vlasotincu. (M. M) 
Stara izvorna pesma iz naroda pevana na svim veseljima. Bila je popularna kod siromašnog sloja. Pevana u 20. veku na celom području Povlasinja kod seoskog stanovništva brdsko planinskog dela Vlasotinca. Meni je uvek draga pesma u svim situacijama je veselo pevušim i sada na početku 21. veka. 
