prvi na listi Grupe građana MI - Miroslav Miša Ilić. Koji je, po vama, najveći problem u Novom Sadu i kako ga rešiti? - Najveći problem je uticaj političkih partija i partijska korupcija koja je donela sunovrat lokalne samouprave. Građani finansiraju najskuplju lokalnu samoupravu u državi, što je dovelo do njihovog osiromašenja. Rešenje je nestranačka uprava grada, javnost u finansijama grada i zaštita preostalih ljudskih, privrednih i komunalnih resursa. Šta plairate da učinite za decu i omladinu? - Sva školska deca treba da nauče plivanje i klizanje na račun grada. Uvesti kurs jednog svetskog jezika i uspostaviti javno roditeljsko veće za sve osnovne škole, koje će donositi odluke o bezbednosti i kaznenoj politici u školama. Za omladinu do 18 godina biće uvedena kontrola uličnog ponašanja, točenja alkohola, konzumiranja narkotika i nasilja. Statutom grada uvešće se omladinska radna knjižica u koju će se upisivati ocena rada i biti trajan dokument u arhivi. Kako će Novi Sad ponovo postati bezbedan grad? - Bezbednost grada počinje od vrha gradske vlasti. Nedeljno će načelnik policije i komunalne policije i gradonačelnik referisati građanima o kriminalu u gradu, kao i o tome šta je urađeno. Nakon toga će se videti gde je problem, u građanima, vlasti, policiji, ili sudstvu. Pokrivenost javnih objekata, raskrsnica, gradskog prevoza, igrališta i trgovinskih objekata prvi je korak ka centrima građanske samobezbednosti koji će biti umreženi. Na taj način će kolektivna građanska bezbednost biti javna i usmeriti nadležne organe ka gonjenju kriminalaca. Šta vas i vašu grupu građana izdvaja i daje vam prednost u odnosu na konkurente? - MI - Miroslav Miša Ilić je jedina grupa građana na ovim lokalnim izborima i nema partijsku koruptivnu piramidu. Stoga je ona jedino sposobna da na javan način, konkursom dovede stručne i nekorumpirane ljude u javna preduzeća i upravu grada. Da li postoji stranka s kojom posle izbora izričito ne želite u koaliciju? - Ne postoji nijedna stranka sa kojom se ne može razgovarati o ciljevima naše grupe građana. D. Ignjić
DSS: Spajanje preduzeća smanjuje troškove
Nosilac izborne liste Demokratske stranke Srbije Borko Ilić tvrdi da će dolaskom njihove stranke na vlast, Zavod za izgradnju grada i Urbanizam postati deo gradske uprave kao što je slučaj svuda u svetu. smatra da će na taj način pojeftiniti gradska administracija, uprostiti se birokratska procedura i sve dozvole dobijaće se na jednom mestu. - Novoformiranu Agenciju za upravljanje kapitalnim investicijama bi ukinuli kao i ostale agencije, jer ne rade ništa i ne služe ničemu. Zaposleni u ZIG-u i Urbanizmu bi prešli u upravu i ništa ne bi bilo sporno. U toku mandata ćemo spojiti Lisje i Zelenilo, kao i Poslovni prostor i Spens, jer imaju iste delatnosti. Deo zaposlenih morao bi da uzme otpremnine, a bitno je da bi se smanjio broj ljudi u javnom sketoru koji je neodrživ - rekao je Ilić. S druge strane Ilić poručuje da Vodovod, Toplana, GSP i Čistoća moraju ostati pod kapom grada. Prema rečima Ilića spajanje pojedinih preduzeća dovodi do smanjenja troškova javne nabavke. - Vremenom ta preduzeća postaće akcionarska društva. Akcije će pripasti građanima i zaposlenima, a deo ponuditi tržištu i 2016. godine biće spremni za tržišnu utakmicu - zaključio je Ilić. D. Ig.
NOPO: Bićemo iznenađenje Povodom učešće izborne liste Nijedan od ponuđenih odgovora na lokalnim izborima, aktivisti ove stranke prestavili su program u sali MZ Stari grad. Predsednik Pokrajinskog odbora NOPO Živko Ćurčić i zamenik predsednika Gradskog odbora Aleksandar Mirosavljević očekuju da bi na predstojećim izborima mogli napraviti iznenađenje i ući u gradski parlament. Nas su iznenadili i potpisi podrške koje smo skupili za lokalne izbore, rekao je Mirosavljević. Ako uđu u Gradsku skupštinu boriće za boljitak građana u što kraćem roku, prava nacionalnih manjina G. Č.
Preokret: Preduzetnicima nikad teže
Prva na gradskoj listi Koalicije Preokret Novi Sad Lidija Piroški posetila je preduzeće Ambijent Dizajn u Kineskoj četvrti koje se bavi izradom japanskog nameštaja. Ovo preduzeće, kako je kazala, posluje u veoma teškim uslovima, niko im ne pomaže, plaćaju Poslovnom prostoru 10.000 dinara za radionicu koja nikako nije adekvatna poslu kojim se bave, i to ne njihovom krivicom. Dodala je da nam ovaj primer pokazuje da biti mali preduzetnik u našem nikada nije bilo teže i da neverovatna nebriga koju pokazuje grad, mora da sve da zabrine. I pored svih otežavajućih okolnosti, firma u kojoj se nalazimo i ljudi koji u njoj rade pokazuju da se dobar rad, pametno ispitivanje tržišta i upornost isplate istakla je Piroški. B. M.
DS: Cilj ravnopravnost žena
Akcija Ženski glas za bolji Novi Sad održana je ispred Spensa u organizaciji Gradskog odbora Demokratske stranke a ideja je da se skrene pažnju javnosti na značaj većeg učešća i uticaja žena u politici, kao i na važnost rodne ravnoravnosti. Članica Demokratske stra nke dr Jelica Alargić rekla je da većinu građana Srbije čine žene, tako da će prioriteti DS biti usmereni na poboljšanje i unapređenje njihovog položaja. Prioritet je zdravlje žena, suzbijanje nasilja u porodici i nad decom i ekonomsko osnaživanje žena, položaj mladih majki A. Va.
SNS: Smanjićemo takse
Ativisti Gradskog odbora Srpske napredne stranke razgovarali su juče sa privrednicima i privatnim preduzetnicima sa Slane Bare i predstavnicima Udruženja paraplegičara i kvadriplegičara. Kandidat za gradonačelnika SNS Miloš Vučević istakao je da su problemi u privredi sistemski i moraju se rešavati na nivou cele države. Obećavam da ću smanjiti takse i cene komunalnih usluga, ukoliko budem u prilici, kako bi stvorili klimu koja će omogućiti neometani razvijoj malih i srednjih preduzeća rekao je Vučević. U razgovoru sa predstavnicima Udruženja paraplegičara i kvadriplegičara Marinkom Lebovićem i Miroslavom Homom, naprednjak Zoltan Horvat je najavio uvođenje kartica sa bazom podataka o licima sa posebnim potrebama. Pokušaćemo da pomognemo u stvaranju zaštitne radionice, kakav je nekad bio DES, poručio je Horvat. A. L.
