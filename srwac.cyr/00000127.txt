Zabranjena prodaja mlevenog mesa 
apr 20 00:00 AM 
Zabranjena prodaja mlevenog mesa 
Mesare i supermarketi ne smeju da prodaju već pripremljeno mleveno meso. Nova mera za trgovce uvedena je po stupanju Zakona o bezbednosti hrane u junu prošle godine ali veliki broj njih prema informacijama iz Republičke veterinarske inspekcije krši propise i nastavlja sa starom navikom. 
Ove obaveze koju trgovci do sada nisu poštovali. U radnjama se kao posebna kategorija nudi mleveno meso, koje nikako ne sme da se nađe u prodaji. Mleveno meso može da se prodaje, ali samo pod uslovom da potrošač zatraži od trgovca da mu na licu mesta samelje neki komad ili kao roštiljsko oblikovano meso u koje su dodati neki sastojci, recimo u ćevape ili pljeskavice ističe Sanja Čelebićanin, načelnik Republičke veterinarske inspekcije. 
Svedoci smo da godinu dana od uvođenja novih propisi se zaobilaze, trgovci da bi smanjili redove i angažovali što manje zaposlenih unapred melju sveže meso za prodaju. 
Da to ćete videti i narednih ko zna koliko godina, i to uvek kada nema inspekcije. Danas odemo u kontrolu, sutra ćete opet naći mleveno meso u vitrinama. I pored kazni za privredni prestup i dalje se to radi kaže naša sagovornica. 
Postoji li način da se trgovci spreče u očiglednom kršenju propisa na štetu kupaca. Ako zatražite od mesara da vam samelje parče od 200 grama junetine (pored već samlevene gomile sa tanjira) ispadate previše zahtevni i sebični jer se ispred vitrina sa svežim mesom obično protežu najduži redovi. Trgovci zapošljavaju premalo mesara za broj kupaca koje treba uslužiti. A tu je i standardna sumnja o kvalitetu i svežini mlevenog mesa koji se nudi. 
Nema dovoljno inspektora koji bi kontrolisali sve trgovce, kaže Čelebićanin. To, dodaje, nije posao inspekcije, jer Zakon o bezbednosti hrane jasno kaže da je odgovornost na onima koji se bave prodajom hrane. Inspekcija postavlja principe analize rizika i već i već postoje maloprodajni objekti koji su označeni kao visokorizični pa se takvi kontrolišu učestalije, najmanje jednom mesečno. 
Ako se trgovcima koji krše propise isplati da stalno plaćaju kazne neka tako nastave. Videćemo ko će duže da izdrži oni ili mi koji ćemo dolaziti u kontrolu na petnaest, sedam ili svaka tri dana kaže načelnica Republičke veterinarske inspekcije dodajući da se isto odnosi i na velike trgovinske lance koji su intenzivno kontrolisani dva i po meseca. 
Deklaracija sa datumom klanja 
Trgovci imaju obavezu da za sveže meso koje prodaju jasno istaknu deklaraciju na kojoj će biti navedeni ime proizvođača, datum klanja, identifikacioni broj farme na kojoj je životinja uzgojena i kontrolni veterinarski broj klanice u kojoj je zaklana. 
Za nedeklarisanje mesa u maloprodaji zakon predviđa novčane kazne u iznosu od 150.000 do milion dinara. 
