Arhive oznaka: nikola
14. novembra 2009. godine, prvo u Dubovcu, a dva sata kasnije i u Gaju, održana je promocija monografije Banatsko selo Društvene i kulturne promene Gaj i Dubovac autora Nikole F. Pavkovića
Profesor Pavković je predavao na Odeljenju za etnologiju i antropologiju beogradskog Filozofskom fakultetu predmete Uvod u etnološke i antropološke studije, Socijalna kultura naroda Jugoslavije i Metodologija etnoloških istraživanja.
Na preko šest stotina stranica bogato ilustrovana monografija profesora Pavkovića nudi mnoštvo različitih odgovora na pitanje identiteta meštana Gaja i Dubovca. Na promociji ove knjige autor je istakao da njigovo životno delo zapravo predstavlja vraćanje duga zajednici u kojoj je odrastao.
Zbog svog specifičnog prisnog odnosa prema rodnom mestu, zato što te ljude zna još od malih nogu i mnogih drugih Pavkovićevih prednosti, knjiga nosi u sebi jedan poseban kvalitet i šarm.
Kapitalno delo rezultat je višegodišnjeg istraživanja, a samo pisanje trajalo je četiri godine. U njemu se iz piščevog ugla, i ne samo njegovog, nalaze kulturne odlike prostora odgajane na rubu civilizacija.
Prema autoru, Banaćani su zapravo mlađi ili stariji doseljenici jer burna istorija nije davala narodima mira da se na duži rok skrase. U jednom delu izlaganja napomenuo je da su prvi Česi ove prostore naselili 1916. godine. U mestu odakle su došli zemlja nije bila naročito rodna, a kada je jedan od njih povukao prvu brazdu i video da nema kamenja, od sreće je iz ruke posipao zemlju po glavi.
Publikovanje izdanja Matice srpske, luksuzno opremljenog dela, u mekom i u tvrdom povezu, omogućilo je Ministarstvo za nauku i tehnološki razvoj Republike Srbije i Mesna zajednica Gaj, a knjiga je rezultat rada na projektu Odeljenja za društvene nauke Naselja i stanovništvo Vojvodine.
Promoteri doc. dr Slobodan Naumović, kome je Pavković bio mentor, i dr Dušan Drljača, sa Etnološkog intituta SAN-u, ocenili su da je knjiga jedinstvena i neponovljiva po analizi brojnih dokumenata i pisanih izvora različitog porekla, po izlaganju životnih istina kazivača i po odlično urađenim analizama pojedinih tematskih celina iz oblasti etnologije.
Prema rečima dr Drljače, ova obimna, bogato ilustrovana, monografija na nekoliko stotina stranica daje potpunu i realnu sliku južnobanatskog sela od postanka sveta.
Sela i stanovnike Gaja i Dubovca imamo kao na dlanu, zahvaljujući decenijskom uvidu Pavkovića i obimnom rukopisu naučno-zasnovanog i verodostojnog teksta, rekao je dr Drljača.
Naumović smatra da je Pavković ovom studijom vratio veru u istraživačke metode Cvijićevske škole i Jovana Erdeljanovića, što se neko vreme smatralo zastarelim, a pri tome je pokazao da se na osnovu istraživanja na lokalanom nivou mogu dobiti odgovori na neka pitanja globalnih razmera.
Banatsko Badnje veće iz 1937. godine
Autor je objasnio da je odbarao Gaj i Dubovac pošto se nalaze između Dunava i Deliblatske peščare, a to je rubno područje kroz milenijume, jer se u rimsko doba tu protezao limes, u srednjem veku su se sretali Istok (Vizantija) i Zapad (prvo varvari, a zatim katoličke zemlje) Osmanlijsko carstvo i Austrija, pa Srbija i Ugarska.
To je i područje stalnog doseljavanja i prožimanja raznih tradicija i verovanja i sve je to ostavilo traga na njegovu materijalnu, duhovnu i socijalnu kulturu, naglasio je Pavković.
04. februara 2010. godine i u Etnografskom muzeju u Beogradu u punoj sali za bioskopske projekcije predstavljena je knjiga prof. dr Nikole F. Pavkovića Banatsko selo: društvene i kulturne promene, u izdanju Matice srpske.
