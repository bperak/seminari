Rusija i svet: kulturna saradnja 2012. godine 
17.01.2012. - 
Kakvi događaji će označiti 2012. godinu poslednju za cara Aleksandra Avdejeva na dužnosti ministra kulture RF? On je objavio da posle predsedničkih izbora koji će biti održani na proleće, namerava da pređe iz vlade na drugi posao. 
U celini ministar kulture je pozitivno raspoložen i to je izazvano sledećim: Dobro je što se u našem građanskom društvu koje se burno razvija, govori Aleksandar Avdejev, političke snage osvrću na kulturu i postavljaju pitanje njenog finansiranja. Danas je to povod za političke diskusije u svim evropskim zemljama, podvlači ministar. Finasiranje kulture u Rusiji nije se smanjilo, bez obzira na četvorogodišnju rkizu koja je pala u vreme rada aktualne vlade. Kultura je jedina oblast u kojoj budžet ni jednom nije smanjivan. 
Što se tiče ključnih događaja godine, čije programe je razradio tim pod rukovodstvom Avdejeva, to je u prvom redu unakrsna godina Rusije i Nemačke. Ona startuje na leto 2012. pod parolom Zajedno stvarati budućnost. Temelj kulturnog programa godine koja će obuhvatiti sve strane saradnje dve zemlje biće izložbe. 
Između ostalog, upravo kultura, smatraju istoričari, kao lokomitiva, često izvlači odnose zemalja, doprinosi razvoju saradnje i ud rugim oblastima. Posle Otadžbinskog rata 1812. protiv Napoleona nastupilo je vreme neprekidnog dijaloga ruske i francuske kulture. Proslava 200 - godišnjica pobede Rusije u tom ratu centralni je događaj aktualne godine, tvrdi Aleksandar Avdejev. 
Ovaj datum ćemo proslavljati zajedno sa našim francuskim kolegama, podvlači ministar kulture. I mi i oni nemamo neku želju da se samopotvrđujemo koristeći konfrontaciju u ratu 1812. godine. I ja želim da zahvalim francuskim partnerima na tome što će učestvovati u našim projektima. 
Osim raznih prazničnih akcija, najvažniji događaj kojim će biti obeležena 200 - godišnjica pobede u Otadžbinskom ratu, istakao je ministar kulture, jeste restauraicija i obnova istorijskih spomenika. U Rusiji, na primer, posebno se poštuje mesto odlučujuće bitke u tom ratu nedaleko od Moskve, na Borodinskom polju. 
Velikim međunarodnim projektima, rekao je Aleksandar Avdejev, ove godine obeležava svoj jubilej i moskovski Muzej likovnih umetnosti Puškin, koji u maju navršava sto godina postojanja. U čast ovog datuma ruske riznice zapadnoevropske umetnosti izložiće u svojim salama remek-dela raznih zemalja, koja će privremeno biti objedinjena u svojevrsnu svetsku kolekciju pod nazivom Zamišljeni muzej. 
