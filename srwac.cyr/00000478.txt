POKRET OCENIO DA SE VLADAJUĆA KOALICIJA NAJDRSKIJE
SUPROTSTAVLjA VEĆINSKOJ IZBORNOJ VOLjI GRAĐANA
Obaveštavamo građane Srbije, ali i T. Nikolića, A. Vučića i I. Dačića, da će za svoje crvene linije uskoro morati da podnesu političku i pravnu, pre svega krivično-pravnu odgovornost. U tome ih neće spasiti ni njihovom voljom omutaveli Ustavni sud, ni evroatlantski meštri, pravi autori novih crvenih linija T. Nikolića, A. Vučića i I. Dačića
Pao je Boris Tadić, pa će pasti i novi Tadići. A 6. april je pravi čas za početak bune protiv briselskih dahija i rušenje Banana-Vlade Srbije
SADAŠNjE pozivanje Tomislava Nikolića, Aleksandra Vučića i Ivice Dačića na nekakve, samo njima znane crvene linije kada su u pitanju briselski pregovori o Kosovu i Metohiji, samo je još jedna podvala vladajuće koalicije, mamac za lakoverne Srbe smišljen u centrima koji su izrežirali Markale i Račak.
Sve crvene linije u koje se sada zaklinju vlastodršci nalaze se duboko s one strane Ustava Republike Srbije, Krivičnog zakonika RS i međunarodnog prava i većinske političke volje građana Srbije. Prihvatanjem granica, carine i javnih isprava separatističko-terorističke državolike tvorevine Kosovo, u formi tzv. briselskih uredbi, članovi sadašnje Vlade Srbije su na najgrublji način pogazili Ustav svoje države.
Kao što fantomski datumi imaju samo funkciju kontrole prolaznog vremena u besomučnoj trinaestogodišnjoj trci NATO okupacije Srbije, tako i naprasne crvene linije T. Nikolića, A. Vučića i I. Dačića imaju samo jedan cilj da za godinu dana sačuvaju poziciju evroatlantskih kolaboracionista na čelu Srbije. Duboko smo uvereni da su se prevarili, jer podvalama iz belosvetskih medijsko-obaveštajnih kuhinja malo ko još veruje u Srbiji.
Pokret Dveri ostavlja im mogućnost i da nas demantuju i svojim delima pokažu da smo ozbiljno pogrešili u ovim zaključcima, a to je moguće samo na sledeći način: da se Ustavni sud Srbije konačno izjasni o dosadašnjim dogovorima u Briselu, da se prekinu svaki dalji pregovori u Briselu i status Kosova i Metohije vrati u Savet bezbednosti UN i na poštovanje Rezolucije 1244.
Sve drugo je samo zaluđivanje i zbunjivanje naroda sa njihove strane, koje ne može dugo da traje bez obzira na prividnu svemoć njihove sadašnje vlastodržačke pozicije.
Komentari
" Crvena linija " o kojoj je juče pričao TN može po Ustavu Srbije i u skladu sa R 1244 UN biti samo autonomija Kosmeta u Srbiji I to se ničim ne može nadomestiti Nikakva rezolucija Skupštine Srbije i nikakav plan Vlade ne može biti u suprotnosti sa Ustavom Dakle, uporna priča o zaštiti građana na Kosmetu i izvršnim ovlašćenjima " srpske autonomne zajednice " je zaobilaženje suštinskog cilja: zaštita državnog integriteta na Kosmetu ne može se nadomestiti nikakvom autonomijom srpske zajednice i nikakvom zaštitom građana U odbrani otadžbine koja je pod okupacijom nisu najvažnija prava ljudi ili grupe ljudi, nego prava nacije i otadžbine. Naravno, prava ljudi - u ovom slučaju Srba na Kosmetu - jedino se mogu zaštititi odbranom državnog integriteta i Kosmetom u Srbiji U konkretnom slučaju reč je samo o primeni jedne odredbe iz propalog Ahtisarijevog plana: izvesna ovlašćenja " srpske zajednice " koja nisu ovlašćenja iz statusa teritorijalne autonomije, nego priširena ovlašćenja iz oblasti lokalne samouprave. Dakle, ta " srpska zajednica " nema ni minimum autonomnih prava koje su imali šiptari u Srbiji: nema ono što i danas TN priznaje šiptarima na srbskom Kosmetu i ono što je TN " prepoznao ", kako kaže, kao neupitna prava tzv. Kosove: predsednika, skupštinu, vladu, ustav, zakonodavstvo, policiju i vojsku i granicu - klasične elemente pune državnosti? Sve se, dakle, od preizbornih obećanja TN i od od ustavnih obaveza, svelo smo na očajnu molbu () pregovarača da srpskoj zajednici ponudi makar neka prava iz oblasti lokalne samouprave, kako ne bi nacija konačno saznala da je ceo pregovarački proces bio namešten tako da se izigra Ustav Srbije i R 1244 Srbima na Kosmetu, naravno, nikakva posebna ptava iz lokalne autonomije u tzv. Kosovi ne mogu zameniti otadžbinu Srbiju, niti bezbednost i živote i perspektivu života u budućnosti na svojoj zemlji i u svojim domovima. Oni znaju da u bilo kom obliku statusa tzv. Kosove izvan Srbije njima nema opstanka u njoj i preostaje im samo dvoje: ili da se pripremaju na egzodus pre progona i krvoločne odmazde ili da se sami zaštite. Sami ne mogu mnogo, ali moraju za početak hitno konstituisati skupštinu objedinjenih srpskih opština i teritorija sa većinskim srpskim stanovništvom, izabrati prave državne organe i proglasiti svoju državu (baš onako kako su nekad nastajale RSK i Republika Srbska). Pošto im matična država ne pruža zaštitu po Ustavu, oni nemaju drugog izbora nego da se sami pokušaju zaštititi. Neodosmanlijska vlast će morati srbskoj naciji objasniti neustavno ponašanje u rešavanju kosmetskog pitanja i njihov pokušaj da promenom Ustava obezbede pokriće svog kršenja važećeg Ustava neće proći: zbog povrede državnog integriteta i diretnog smanjenja državne teritorije promena Ustava ne može se izvršiti bez referenduma, a na referendumu taj plan (o kojem oni pričaju) - neće proći... Pored toga, to što oni rade u pregovorima briselskim sa šiptarima predstavlja po Krivičnom zakoniku teška krivična dela za koja se mora odgovarati...
