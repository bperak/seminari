Blog za bezbedan internet
Takmičenje Blog za bezbedan internet je deo edukativnog programa " Bezbedan internet " kojim Udruženje profesora informatike Srbije promoviše i stimuliše bezbedno korišćenje interneta i prevenciju zloupotreba kod dece putem interneta.
Učenici naše škole Dejana Ostojić iz 1.3, Andrea Kiš iz 1.1, Dragana Komljenić iz 1.3 i Nikola Grujić iz 2.4 odeljenja sa profesorkom Tanjom Radovanov uzeli su učešće u izradi bloga na ovu temu i možete ga naći na adresi
Kosta Trifković - Ljubavno pismo
Neka takmičenje počne BESPLATNA EKSKURZIJA
U okviru sprovođenja i ostvarivanja aktivnosti Razvojnog plana Škole, a sa ciljem smanjenja neopravdanog izostajanja iz Škole, obaveštavamo učenike da će se u junu mesecu 2013. godine organizovati besplatna jednodnevna ekskurzija do Subotice i Palića.
Na ovu ekskurziju ići će učenici koji nemaju neopravdanih izostanaka, kao i odeljenje koje bude imalo najmanje nopravdanih izostanaka u školi po učeniku.
Saradnju sa Ekonomskom gimnazijom u Etlingenu, u okviru ovog projekta, počeli smo prošle godine razmenom đaka. Mlade Nemce i dva njihova profesora ugostićemo krajem aprila. Razmena đaka postaće, siguran sam, tradicija. Ovakvi susreti od ogromnog su značaja za mlade, prevashodno za našu decu, koja, nažalost, u celini veoma malo putuju u inostranstvo reči su direktora Ekonomsko-trgovinske škole Tomislava Bartolića.
Utisci učenice Tamare Markov: Redovno smo pohađali nastavu u tamošnjoj Ekonomskoj gimnaziji, a potom išli na praksu. Nema, uočila sam, neke velike razlike između našeg i nemačkog srednjoškolskog obrazovnog sistema. Od svega što sam za tako kratko vreme spoznala, izdvojiću jednu zanimljivost. Ko, naime, posle okončanja četvorogodišnje srednje škole, ne ide na studije, tri godine pohađa takozvane treninge, stičući neophodnu praksu za radno mesto s tim stepenom obrazovanja. Jednom će, nadam se, tako biti i kod nas
Tamara je autor projekta na nemačkom Dunav nas spaja, svojevrsne publikacije o pokrajini Baden Virtemberg, u kojoj je Etlingen.
Dušan Romić: Odlazak u svet je i najefikasniji način da se razbiju predrasude o drugima i neretko pogrešna ubeđenja o sebi. Bila je ovo svojevrsna prilika da se dodatno upoznamo sa sistemom školovanja u Nemačkoj, tamošnjom kulturom, tradicijom, običajima, svakidašnjim navikama.
Isečak iz novina " Amtsblatt Ettlingen "
Prevod teksta:
Prijem učenika iz Srbije. Uzvratna poseta planirana za april
Desetoro učenika iz Ekonomsko-trgovinske škole iz Kikinde, na severo-istoku Srbije, su trenutno u gostimanemačke škole Vilhelm Repke. Već godinu dana traje partnerstvo dveju škola, saopštila je profesorka Štefani Roter koja je zajedno sa Jergom Roterom zadužena za razmenu sa nemačke strane. Grupu iz Srbije predvodile su profesorke Ivana Kojić i Jasna Popov. Uzvratna poseta planirana je za april ove godine. Šesnaestogodišnjake je u Gradskoj kući primio zamenik gradonačelnika Tomas Fedrov. On je naglasio koliko je bitno, u skladu sa idejom o ujedinjenoj Evropi, stvarati bazu zajedničkog života i trajnog mira medju narodima. On je takođe dodao da je dobro obrazovanje osnova za dobar posao i da to takođe služi miru i zadovoljstvu. Pošto je sa očeve strane poreklom iz Srbije, Fedrov je sa đacima podelio sopstvene doživljaje i iskustva.
Mladima iz Srbije, koji su od subote u Etlingenu, je pored ekskurzija u Hajdelberg i Strazbur, takođe u planu bila poseta Mercedesovom pogonu u Raštatu, poseta bioskopu i lokalnoj kuglani. U četvrtak se avionom vraćaju za Srbiju.
Razmena učenika Ekonomsko-trgovinske škole iz Kikinde sa Wilhelm Röpke školom u Nemačkoj, u periodu od 10.03.2012. do 15.03.2012 godine
Za pet dana provedenih u Nemačkoj stekla sam navike po uzoru na svoje nove drugare.Učinila sam veliki korak ka svom osamostaljivanju i stekla pravu sliku o životu van svoje zemlje, što turističkim posetama svakako ne bi bilo moguće. Doživeli smo jedno nezaboravno iskustvo. Ono što je pomoglo mom iskustvu da bude uspešno je najvećim delom zasluga porodice koja me je na najbolji mogući način ugostila. Osim što se na ovaj način razvija tolerancija, ovakav vid saradnje sa Wilhelm Röpke školom je jako stimulativan. I profesori su imali priliku da razmene iskustva i uvedu neke novine u svoj način rada. Na časovima smo upoređivali naš i njihov sistem obrazovanja. Svakom bih preporučila da se prijavi na razmenu, jer je veliko bogatstvo upoznati neki drugi narod, njihove običaje i usavršiti jezik. Veoma me je fascinirao prijem u opštini Etlingena. Posebno me je oduševio obilazak Hajdelberga, koji se nalazi na reci Nekar. Gostoprimljivost i otvorenost ovog istorijskog grada mu daju poseban šarm. Ne treba zanemariti da u Hajdelbergu studira mnogo studenata. Univerzitet u Hajdelbergu se ubraja u najstarije na svetu, a osnovan je 1386. godine. Od svojih drugara iz Nemačke sam čula da je tu studirala prva generacija Srba. Sa svojih 140.000 stanovnika, od kojih su 30.000 studenti iz celog sveta, Hajdelberg je grad prepun restorana, kafea, pozorišta, muzeja, umetničkih galerija, istorijskih građevina... Organizovali su nam posetu Mercedes Benz fabrici, u Rastatu, drugom po veličini proizvođaču auto industrije u Nemačkoj i petog na svetskoj rang listi. Videli smo kako teče procedura tokom pravljenja automobila. Nakon razgledanja fabrike, posetili smo Mercedes Benz muzej i odledali kratak film o nastanku istorijskih prvih automobila do legendarnih i savremenijih. Jedno lepo popodne smo proveli u Strazburu, u Francuskoj. Imali smo priliku da na centralnom trgu, u istorijskom delu grada posetimo katedralu Notr-Dame, za koju je francuski pesnik P. Klode rekao da je anđeo koji lebdi iznad grada. Priredili su nam oproštajno veče u kuglani. Ono što ostaje iza svega je odlično znanje jezika, sigurnost u sebe, snalaženje u nepoznatim situacijama i divna prijateljstva. Sve to je sad jedno moje blago koje je samo moje i niko mi ga ne može uzeti Nadam se da ćemo imati još prilika za ovakva druženja...
Turistički vodič nam je pokazao pravoslavnu crkvu ispričao o istoriji grada, zatim smo posetili muzej i videli film o mamutu Kika. Popodne posetili smo katoličku crkvu, zatim smo imali prijem u Nemačkom udruženju Kikinde, gde nam je upriličen koktel.
U utorak, 29.03.2011. godine posetili smo Beogradsku berzu. Gospodin Petar Spajić je na engleskom jeziku učenicima ispričao o berzanskom poslovanju. U Narodnoj banci Srbije nas je dočekao vodič koji je pričao učenicima na engleskom i nemačkom jeziku o značaju i ulozi Narodne banke Srbije. Oko 20 časova smo stigli u Kikindu, dočekao nas je direktor, Tomislav Bartolić koji je organizovao prijem u Društvu za negovanje muzike Gusle, gde su nam članovi ovog udruženja igrom i pesmom, pokazali multikulturalnost našeg kraja. Učenicima je pripremljena večera.
Zahvaljujemo se učenicima i njihovim roditeljima na gostoprimstvu, koje se Nemačkim učenicima i profesorima jako dopalo. Svi učesnici projekta Partnerstvo na delu su se trudili da prikažu našu zemlju, kulturu i običaje na najbolji način.
Prijateljstvo između Nemačkih učenika i učenika naše Škole se još više učvrstilo, neki učenici iz Nemačke već planiraju da posete Kikindu na leto.
Nadamo se da ćemo na jesen nastaviti saradnju sa školom iz Etlingena i da će se projekat Partnerstvo na delu biti tradicija.
Zahvaljujemo se GTC-u i Evropskom pokretu na velikom angažovanju i pomoći prilikom pronalaska partnerske škole i na finansijskoj podršci vezanoj za posetu učenika i nastavnika iz Etlingena.
Bez podrške i razumevanja Opštinske uprave iz Kikinde, Pokrajinskog sekretarijata, doo Lira, Akademskog društva za negovanje muzike Gusle, galerije Terra, Doma učenika Nikola Vojvodić, sapundžijske radnje Zeljković, alvarske radnje Đurđulov naš projekat ne bi u potpunosti mogao da se izvede. Ovim putem im se zahvaljujemo na razumevanju i podršci koje su nam uputili.
Zora Gavrančić, profesor
U okviru projekta Partnerstvo na delu Ekonomsko-trgovinska škola iz Kikinde je uz pomoć GTC-a i Evropskog pokreta uspostavila partnerstvo sa školom Wilhelm Röpke Schule iz Etlingena. Prvi korak u realizaciji ovog projekta je poseta učenika i nastavnika iz Ekonomsko-trgovinske škole u periodu od 28.11. do 04.12.2010. godine, partnerskoj školi u Etlingenu u nemačkoj pokrajini Baden-Virtemberg.
Smatramo da je prvi korak u sprovođenju projekta Partnerstvo na delu više nego uspešno realizovan. Osim uspostavljanja saradnje između Ekonomsko - trgovinske škole iz Kikinde i škole Wilhelm Röpke Schule, poseta je omogućila upoznavanje naših učenika i nastavnika sa novom sredinom, kulturom, običajima, navikama, jezikom. To je značilo razmenu novih iskustava i ideja kao i školskim sistemom, razmenu iskustava i ideja.
Učenicima je bila vrlo značajna poseta Mercedesovom muzeju u Štutgartu i Internacionalnom sajma virtuelnih preduzeća u Frajburgu kao i obilazak Mercedesovog pogona u Raštatu.
Naši učenici su na dostojan način predstavili svoju državu novim prijateljima. Vreme koje smo proveli u Nemačkoj bilo je nezaboravno i nadamo se da će se ovo partnerstvo učvrstiti u martu kada je planirana uzvratna poseta nemačkih učenika.
Zahvaljujemo se gospođi i gospodinu Roteru - nastavnicima na srdačnom i toplom prijemu i nemačkim učenicima na gostoprimstvu tokom boravka u njihovoj školi.
