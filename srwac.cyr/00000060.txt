AKTIVNOSTI U DOMOVIMA GERONTOLOŠKOG CENTRA TOKOM MARTA 2013. 
Korisnica Mirjana Damjanović je sa svojim prijateljima u Domu Voždovac obeležila 99. rođendan, uz tortu i muzički program grupe " Veterani sa Skadarlije ". 
29.03.2013. Učenici OŠ ' ' Pavle Savić ' ' u Stacionaru u Diljskoj 
Učenici osmog razreda OŠ ' ' Pavle Savić ' ' iz Mirijeva posetili su Stacionar u Diljskoj. Članovi dramske sekcije izveli su predstavu ' ' Povratna karta ' ' koju je pripremila profesorka srpskog jezika i književnosti Zorica Smiljanić. Nakon izvođenja, korisnici su nastavili druženje sa decom, kroz razmenu utisaka o školi nekada i danas. 
29 - 03 - 2013 - 1 
28.03.2013. Koncert mališana u Domu Bežanijska kosa 
Učenici Škole klavira DoReMi posetili su Dom Bežanijska kosa sa profesorkom Gordanom Sakić Petrović koja je osnivač i direktor škole. Ona je tvorac alternativne metode za učenje klavira i usvajanja pojmova teorije muzike kroz posebno osmišljenu igru. Nastupila su deca uzrasta od 5 do 9 godina i unela radost u salu Doma muzikom, ali pre svega svojom spontanošću i vedrinom. 
28.03.2013. Muzički program u Domu Karaburma 
Članovi Kluba penzionera Čukarica izveli su muzičko-zabavni program za korisnike Doma Karaburma. Publika je uživala u solističkim i horskim interpretacijama numera narodne i starogradske muzike, a između muzičkih tačaka i u stihovima članova Kluba koji pišu poeziju. 
27.03.2013. 40 godina od osnivanja Gerontološkog društva Srbije 
Gerontološko društvo Srbije održalo je svečanu sednicu S kupštine povodom 40 - godišnjice svog osnivanja, u Domu Bežanijska kosa. Skupština je održana kao jedna od planiranih aktivnosti u okviru obeležavanja jubileja. Ustanova Gerontološki centar Beograd bila je u ulozi domaćina svečanom skupu Gerontološkog društva, sa kojim ima uspešnu saradnju. Pre početka svečane sednice prisutnima su se obratili direktorka Ustanove, Suzana Mišić i predsednik Gerontološkog društva, dr Miloš Nemanjić. Istakli su da se o ve godine obeležava niz značajnih jubileja na polju brige o starima. Osim 40 - godišnjice osnivanja Gerontološkog društva, to je 50 - godišnjica gerijatrijske medicine, 40 - godišnjica Ustanove Gerontološki centar Beograd i 30 - godišnjica Doma Bežanijska kosa. Članovi Gerontološkog društva su dali pregled realizovanih i planiranih aktivnosti o vog društva tribina, skupova, projekata, publikacija, kao i liste članstva, od osnivača i prvih predsednika Društva do danas. Ukazali su na činjenicu da društvo u Srbiji ubrzano stari i na potrebu da se u takvom društvu više pažnje posveti problemima starenja i starosti. Svečanost je upotpunjena kratkim kulturno-zabavnim programom koji su pripremili korisnici Ustanove Gerontološki centar. 
26.03.2013. Predstavljanje časopisa Majdan u Domu Bežanijska kosa 
U Domu Bežanijska kosa predstavljen je časopis za književnost, nauku i kulturu Majdan, koji je prošle godine obeležio desetogodišnjicu postojanja. Časopis afirmiše zavičajno pesništvo, a sarađuje sa brojnim autorima srpske i svetske književnosti. Glavna i odgovorna urednica, Slavica Pejović, govorila je o njegovom pokretanju, idejama i nastojanjima uredništva. Više autora koji objavljuju u Majdanu čitalo je svoje stihove, a među njima, kao specijalni gost ovog poetskog susreta, i Milica Jeftimijević Lilić, potpredsednica Udruženja književnika Srbije. Druženje je upotpunjeno nastupom hora Dunavska lira iz Kostolca. Gosti su poklonili po jednu knjigu korisnicima i veći broj knjiga za biblioteku Doma. 
26.03.2013. Klub Palilula u poseti Stacionaru 
Članovi Klub a Palilula izve li su muzičko-zabavni program u S tacionaru u Di ljskoj. Uz muziku i stihove, druženje je proteklo u veseloj atmosferi. 
22.03.2013. Takmičenje u dominama u Domu Karaburma 
U Domu Karaburma održano je takmičenje u igranju domina između korisnika tog doma i Doma Bežanijska kosa. Prvo mesto osvojio je Ilija Tufegdžić, drugo Ostoja Slijepčević, a treće Veselin Bikić. 
22 - 03 - 2013 
21.03.2013. Koncert Olje Karleuše u Domu Bežanijska kosa 
Estradna umetnica Olja Karleuša održala je koncert u Domu Bežanijska kosa i starim hitovima najpoznatijih interpretatora narodne muzike unela dobro raspoloženje među korisnike. 
20.03.2013. Pozorišna predstava u Domu Karaburma 
Komedija Petnaesta žrtva koju su 15. marta imali prilike da vide korisnici Doma Bežanijska kosa, izvedena je i u Domu Karaburma, na veliko zadovoljstvo stanara ovog doma koji su se uz nju opustili i nasmejali. 
20 - 03 - 2013 
19.03.2013. Predavanje u Domu Voždovac 
Milosav Čičarević, korisnik Doma Voždovac, održao je predavanje o životu i delu Petra Petrovića Njegoša. Predavanje je pripremio povodom obeležavanja 200 - godišnjice Njegoševog rođenja. 
19. 03.2013. Učenici OŠ Laza Kostić u poseti Domu Bežanijska kosa 
Učenici OŠ Laza Kostić izveli su kulturno zabavni-program za korisnike Doma Bežanijska kosa. Saradnja škole i Doma ostvarena je posredovanjem Volonterskog servisa Gradske opštine Novi Beograd, sa idejom da se svakog meseca organizuje druženje sa đacima neke od škola ove opštine. Program je započeo stihovima Laze Kostića, pesnika po kojem škola nosi ime, a zatim su se mogli čuti stihovi srpskih narodnih lirskih pesama i videti dramatizacija šaljivih narodnih priča. Program je upotpunjen pesmom i igrom učenika, uz koje su stanari Doma uživali. Milorad Đurić, profesor muzičkog u OŠ Laza Kostić, izveo je pesmu o penzionerima čiji je autor, a koja je poklon škole korisnicima. Nakon završetka programa, učenici su razgledali prostorije Doma i družili se sa stanarima. Druženju su prisustvovali i volonterka Dragana Petrinjac, članica Veća opštine Spomenka Ćirjanić Janković i direktor škole, Milorad Jauković. 
18.03.2013. Turnir u šahu u Domu Voždovac 
U Domu Voždovac održano je pojedinačno takmičenje u šahu u kome je učestvovalo 14 korisnika Ustanove Gerontološki centar Beograd. Uz igru i druženje, takmičenje je proteklo u sportskoj atmosferi. Prvo mesto je zauzeo Božidar Kecojević, drugo Ljubomir Kostić, a na trećem je Vidoje Cvetković. 
18 - 03 - 2013 
16.03.2013. Koncert pevačke grupe Ogrlica od bisera u Domu Bežanijska kosa 
Ženska pevačka grupa Ogrlica od bisera održala je tradicionalni martovski koncert za korisnike Ustanove Gerontološki centar Beograd u Domu Bežanijska kosa. Publika je u punoj sali Doma uživala u odabranim izvornim pesmama i članice grupe pozdravila burnim aplauzom. 
15.03.2013. Komedija Petnaesta žrtva u velikoj sali Doma Bežanijska kosa 
Korisnici Doma Bežanijska kosa imali su priliku da u velikoj sali Doma prisustvuju izvođenju komedije Petnaesta žrtva. Dobrila Ilić, glumica Beogradskog dramskog pozorišta, upečatljivo je odigrala glavnu ulogu dame u godinama, Ljubinke, koja na jedinstven i neobičan način proživljava neke od problema trećeg doba. Ljubinkini komični pokušaji da se obračuna sa Gvozdenom, čovekom za kojeg misli da je manijak, nasmejali su i zabavili publiku. Lik Gvozdena tumači Nikola Protulipac, glumac pozorišta Duško Radović. Autorka predstave je Vesna Stanković, glumica Jugoslovenskog dramskog pozorišta, koja se pojavljuje i u jednoj od uloga. 
14.03.2013. Tribina u Domu Voždovac 
Polivalentna patronažna služba i Preventivni centar Doma zdravlja Voždovac organizovali su t ribinu pod nazivom Prevencija raka u Domu Voždovac. Dr Nela Počuča je ukazala na činjenicu da dve trećine svih malignih tumora nastaje pod uticajem faktora rizika na koje se može delovati, što pruža dovoljno prostora za prevenciju. Najbolji način borbe je izbegavanje poznatih faktora rizika (nepravilna ishrana, pušenje, fizička neaktivnost, stres...) koji su rezultat savremenog načina života. 
Muzički i bračni par Olivera i Aleksandar Miletić izveo je u Domu Karaburma prijatan muzički program. Prisutni su uživali u veštom izvođenju numera na klavijaturama Ace Miletića i u glasu njegove supruge Olivere. 
11.03.2013. Bračni par Miletić u Stacionaru u Diljskoj 
Bračni par Olivera i Aleksandar Miletić izveo je jednoipočasovni muzički program za korisnike Stacionara u Diljskoj. 
11.03.2013. Promocija knjige u Domu Voždovac 
Milivoje Dragutinović Numa, dugogodišnji prijatelj Doma Voždovac, održao je promociju svoje devete knjige pod nazivom " Dok nas smrt ne rastavi " u punom holu Doma. Inspirisan pričom o ljubavi srpskog oficira Relje i učiteljice Nade kojima je simbolično posvećen most ljubavi u Vrnjačkoj Banji, donosi je u knjizi na svoj način, ne bi li je sačuvao od zaborava. Svim prisutnim korisnicima poklonio je po jedan primerak knjige. 
08.03.2013. Svečani program povodom Osmog marta 
U velikoj sali Doma Bežanijska kosa organizovan je kulturno-zabavni program povodom obeležavanja Dana žena. Program je započeo stihovima pesnikinje Cane Parezanović, dobitnice zahvalnice Hilandara za negovanje srpske duhovnosti. 
Publika je uživala i u zvucima poznatih pesama koje su interpretirale pevačice Nada Popov i Danka Stojiljković, uz muzičku pratnju Igora Šarovića. Dame je pesmom pozdravio i korisnik Boško Rudić, dok ga je na harmonici pratio Tihomir Nikolić. Glumica Suzana Petričević nasmejala je i zabavila publiku duhovitim monologom. Program su upotpunili članovi Kulturno-umetničkog društva Opanak, koji su osvežili scenu i svojom igrom uneli radost. 
Korisnici Doma Karaburma obeležili su Osmi mart druženjem uz muziku i pesmu. Veselje je svojim glasom i interpretacijama upotpunila umetnica Dubravka Nešović. Korisnice su, zajedno sa svojim muškim sustanarima koji su im se pridružili u slavlju, uživale u muzici, pesmi i posluženju. 
Gospođa Miroslava Simonović je u Domu Voždovac održala predavanje pod nazivom " Tri vladarke iz doba Nemanjića ". Na interesantan način je korisnike uvodila u život kraljice Jelene Anžujske, žene kralja Uroša Prvog, kraljice Teodore, prve žene kralja Stefana Dečanskog i carice Jelene, žene cara Dušana. 
U Domu Bežanijska kosa, povodom obeležavanja Dana žena, i ove godine je organizovano takmičenje korisnica u društvenoj igri Ne ljuti se čoveče. Prvo mesto osvojila je Radojka Latinčić, drugo Dragica Nedić, a trećeplasirana je Jelena Šarac. Uručene su im diplome i nagrade, a pobednica takmičenja, Radojka Latinčić, nagrađena je i tortom, koja je poklon poslastičarnice Aurelio. 
06.03.2013. Akcija uređenja parka u Domu Voždovac 
Stanari Doma Voždovac učestvovali su u uređivanju parka u kojem je ovaj objekat smešten. Orezivanje ruža i uklanjanje opalog lišća preraslo je u prijatno druženje uz čaj. 
05.03.2013. Promocija zbirke poezije u Domu Bežanijska kosa 
U Domu Bežanijska kosa održana je promocija zbirke pesama na kojoj je predstavljeno pesništvo Dobrile Matejić, korisnice ovog doma. Dobrila je redovna učesnica gerontoloških festivala književnog stvaralaštva, na kojima je osvajala pohvale, priznanja i nagrade. Njene pesme su deo zbirke koja je zamišljena i ostvarena kao knjiga porodične poezije (osim Dobrilinih, u zbirci su i pesme više generacija njenih srodnika). Članovi literarne sekcije govorili su Dobriline stihove i dali kratak prikaz njenog stvaralaštva i zbirke u celini. 
05.03.2013. Izdavačka kuća Klio poklonila knjige Domu Voždovac 
Gospođa Nataša Đelošević, zamenik direktora izdavačke kuće " Klio ", poklonila je korisnicima Doma Voždovac oko 900 knjiga za njihovu biblioteku. Gospođa Đelošević je istakla da je izdavačka kuća " Klio " organizovala akciju prikupljanja knjiga svojih čitalaca, koje su oni želeli da poklone za potrebe starije populacije. Ispred korisnika, reči zahvalnosti uputio je Radomir Milunović, koji je govorio stihove Jesenjina. 
Direkcija Festa je i ove godine omogućila korisnicima Doma Bežanijska kosa da pogledaju veći broj novih filmskih ostvarenja. Obezbedila im je karte za neke od najpopularnijih filmova 41. Međunarodnog filmskog festivala u Beogradu: Ljubav Mihaela Hanekea, čijom premijerom je Fest otvoren (dobitnik kanske Zlatne palme i Oskara za najbolji film van engleskog govornog područja), U dobru i zlu Dejvida Rasela (Oskar Dženifer Lorens za najbolju žensku ulogu u ovom filmu), Hičkok Sašae Gervazija, Krugovi Srdana Golubovića... 
