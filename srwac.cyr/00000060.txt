Prijavljivanje 
KAKO HVATATI BELEŠKE 
Objavljeno u Čet, 10 / 09 / 2009 - 13:33 by urednik 
Učenje u školskom ambijentu najuspešnije je kada se odvija kroz interaktivni proces (nastavnik učenik, učenik učenik). Ipak, mnogi časovi u našim školama, kada se obrađuje gradivo i dalje podrazumevaju kednosmernu komunikaciju, u kojoj nastavnik priča predaje lekciju, a učenik sluša. Neki nastavnici se, pritom, drže striktno udžbenika, dok drugi lekciji daju manji ili veći lični pečat. U ovom drugom slučaju, moguće je da ste svojevoljno ili po preporuci, odlučili da hvatate beleške. Ukoliko ovo ne uzme oblik diktata, hvaranje beleški može da bude prilično korisno. 
Ono utiče na to da pažljivije slušate i da stičete prvi uvid u nivo sopstvenog razumevanja gradiva. Pored toga, lične beleške se bolje pamte od udžbeničkog teksta i odličan su vodič za dalje učenje. Ipak, za većinu hvatanje beleški često ume da bude zamarajuće i frustrirajuće. Zato učenici često odustaju od toga i koriste tuđe beleške ili snimaju audio zapise. Tuđe beleške mogu biti od pomoći, ali one nemaju onu ključnu prednost ličnih beleški sam proces beleženja koji podrazumeva početnu obradu informacija, početno učenje. Snimanje lekcije, mada izgleda privlačno, tražeći da se sve čuje ponovo u celosti, iziskuje puno vremena. Takođe, ponovo ćete slušati nevažne detalje, dok to dobre beleške neće sadržati. 
Postoje različiti metodi hvatanja beleški (Kornel metod, metod mapiranja itd.), ali su osnovne postavke slične i svrha im je da hvatanje beleški učinešto bezbolnijuim, a beleške što upotrebljivijim. 
Prvi savet je nemojte hvatati beleške sa idejom da ćete ih kasnije lepo prepisati uštedite vreme tako što će vam beleške iz prve biti potpuno upotrebljive. Dobra organizacija je ključna. Najpre, pripremite se za čas, tako što ćete pregledati beleške sa prethodnih časova, ili ćete pročitati lekciju iz udžbenika. Poznavanje osnovnih informacija će vam znatno pomoći da shvatite novo gradivo. Naravno, ponesite svesku i olovke. Zapišite naslov lekcije i datum: obeležite stranice. Važno je da svoje beleške držite sređene, kako biste brzo mogli da im se vratite i lako snađete. Na času, sedite u prednjim klupama tako ćete imati bolji pregled i kontakt sa nastavnikom, a i manje su šanse da će vas drugi ometati. Pokušajte da održite pažnju na ono što nastavnik govori, posebno na stvari koje naglašava ponavljanjem, promenom glasa ili govora, pisanjem po tabli, izgovaranjem reči Najvažnije je... Zapamtite... Posvećivanjem dodatnog vremena i davanjem većeg broja primera. Ovi signali treba da vam pomognu da prepoznate glavne stvari i da se ne zamarate detaljima. 
Dakle, ne zapisujte sve što čujete. Preskočite detaljne opise i obimna objašnjenja. Koristite svoje reči, mada neke stvari poput formula, definicija i specifičnih činjenica zapišite doslovno. Budite brzi u beleženju i gledajte da budete kratki. To ćete uspeti tako što ćete na dosledan način koristiti skraćenice i simbole. Pravilo je i. kad može fraza ne koristite rečenicu, kad može reč ne koristite frazu. Pored informacije koja vam nije jasna stavite znak pitanja, kako biste kasnije potrežili dodatno objašnjenje. Nemojte iskoristiti sav prostor za pisanje, ostavite mesta za kasnije dopisivanje informacija, komentara, zaključaka. Ako nešto propustite da zapišete, ne paničite ostavite prazan prostor i kasnije ga dopunite. 
Hvatanje dobrih beležaka je veština koja se razvija praktikujte je prateći ove preporuke i uskoro ćete imati odlične pisane materijale. I naravno, vraćajte se svojim beleškama i koristite ih za učenje, inače, čemu toliki trud. 
