Učešćem u programu " EXCHANGE 2 - Zajednička podrška lokalnim samoupravama u Srbiji ", grad Niš je u prilici da od strane eminentnih domaćih i međunarodnih eksperata dobije profesionalnu podršku i pomoć u vidu prenošenja znanja potrebnih za jačanje lokalnih kapaciteta, razvoj sistema upravljanja strateškim projektima, korišćenje finansijskih resursa, pristupanje međunarodnim fondovima i investitorima.
Grad Niš je jedan od 16 međunarodnih partnera koji učestvuju u TRANSPOWER projektu koji finansira EU, a implementira GTZ. Predmet projekta su teme koje se tiču gradskog saobraćaja koji ne zagađuje životnu sredinu, na primer javni transport, integrisano planiranje, transport bez motornih vozila itd. Ovaj projekat predviđa implementaciju malih i ciljno pisanih projekata uz nadzor, kao i razmenu iskustava i relevantnih profesionalaca kako bi ojačali kapacitete institucija koje učestvuju u TRANSPOWER-u.
Program prekogranične saradnje Srbije i Bugarske je instrument EU namenjen za pomoć i promociju prekogranične saradnje van granica EU, fokusiran je na promovisanju održivog socio-ekonomskog razvoja, zaštitu životne sredine, borbu protiv organizovanog kriminala, unapređenje granične kontrole i promovisanju saradnje ljudi sa ljudima. Program ima za cilj smanjenje razlike u stopi razvijenosti između regiona van granica EU i promovisanju socio-ekonomske saradnje između lokalnih zajednica kao i saradnja u oblasti kulture. Program omogućava centralnim i lokalnim organima vlasti i organizacijama unutar i izvan Evropske unije da, kroz saradnju, poboljšaju ekonomske i društvene uslove i jačaju mogućnosti zajedničkog razvoja.... dalje
Regionalno društveno-ekonomski program razvoja (RDEPR 2) je program tehničke pomoći EU sa ciljem pružanja podrške regionalnim agencijama za razvoj (RAR) u čitavoj Srbiji. Projekat finansira Evropska unija (EU) a u ime Delegacije Evropske unije sprovodi međunarodni konzorcijum predvođen WYG International uz učešće HCL Consultants, Triabal Helmi Oxford Policy Management. Osnovna svrha RDEPR 2 je kreiranje i podrška novim mogućnostima za zapošljavanje i očuvanje postojećih radnih mesta. Zbog toga i Fond bespovratne pomoći u okviru ovog programa vredan 9 miliona evra podržava regionalne projekte koji direktno utiču na kreiranje radnih mesta i razvoj poslovanja. Grad Niš učestvuje u ovom programu projektom Klaster Sireva Jug. Projekat predviđa pet većih kompleksnih projektnih aktivnosti: potvrdu i ažuriranje postojećih nalaza o kapacitetima mlekarske industrije u regionu Topličkog, Nišavskog i Pirotskog okruga sa preporukama za dalji razvoj, podizanje kapaciteta ORA Jug za uspostavljanje i upravljanje klasterskim sistemom udruživanja, formiranje klastera, sertifikaciju mlekara ISO 22000 sistemom kvaliteta i teritorijalni marketing u kontekstu promocije proizvoda klastera sira.
Projekat održivog lokalnog razvoja: Potpisan je Memoradum o razumevanju sa USAID Projektom održivog lokalnog razvoja i Sporazum o međuopštinskoj saradnji sa opštinama Doljevac, Merošina i Gadžin Han čime se zvanično formira međuopštinsko partnerstvo uključenih strana. Novi USAID projekat je petogodišnja inicijativa, vredna 22 miliona dolara, koja ima za cilj da podrži dugoročni ekonomski i društveni razvoj zajednica u Srbiji Komponente programa su jačanje međuopštinske saradnje, osnaživanje lokalnih samouprava, veće učešće građana, razvoj mladih i stvaranje povoljnije klime za razvoj poslovanja. Očekivani rezultati programa uključuju stvaranje novih radnih mesta kao i nove investicije, pristup pretpristupnim EU fondovima, javno-privatna partnerstva, profesionalizam u opštinskom rukovođenju, suficit prihoda za kapitalne investicije, konkurentnost mladih koji ulaze na tržište rada, neposredno angažovanje vodećih privrednika oko pitanja lokalnog ekonomskog razvoja, jačanje lokalnih samouprava u pogledu transparentnosti, odgovornosti i oblasti delovanja. Projekat održivog lokalnog razvoja radiće u 12 klastera ili interesno povezanih opština i gradova a svaki klaster gravitiraće ka jednom od četiri glavna razvojna centra. Za početak, Niš i Novi Sad odabrani su kao dva takva razvojna centra.
Sporazum o saradnji je potpisan između Grada Niša i Urban instituta (agencija zadužena za implementaciju) radi učešća u 3. fazi implementacije Programa podrške ekonomskom razvoju opština (MEGA) koji finansira Agencija Sjedinjenih Američkih Država za međunarodni razvoj (USAID). Osnovni cilj ovog Programa je da se razviju sposobnosti lokalne samouprave i lokalne poslovne zajednice u pogledu podsticanja privrednog razvoja i otvaranja novih radnih mesta, kako bi se stvorili uslovi za nastanak povoljnog poslovnog okruženja u kome može da dođe do značajnog razvoja privatnog sektora.
