Vodic za roditelje NEWSLETTER
Škola za vrat i leđa u trudnoći - dva priloga
U našem jeziku sinonim za trudnoću je drugo stanje. S pravom, jer se zaista tokom trudnoće žena menja i psihički i fizički. Hormoni rade u izmenjenom režimu, telo se preoblikuje i dobija na težini. Povećanje telesne mase dovodi do povećanja opterećenja ne samo u donjem delu leđa, već i u vratno-ramenom pojasu. Pre nego što se javi bol treba razmišljati o prevenciji - upozorava doktorka Vesna Stefanović, specijalista za fizikalnu medicinu i rehabilitaciju.
Pravilan stav vrata i leđa se uči, a obezbeđuju ga jaki mišići koji su ženi jednako potrebni tokom trudnoće, prilikom porođaja i posebno nakon porođaja kada počinju brojne aktivnosti sa bebom. Vežbe za trudnice se organizuju u Domovima zdravlja u okviru Psihofizičke pripreme za porođaj i počinju od 27. nedelje trudnoće. One su izuzetno važne i korisne za porođaj, ali nisu dovoljne za održavanje zdravlja vrata i leđa.
" Zbog uvećanja stomaka u trudnoći dolazi do pozicije karlice koja odstupa od neutralne pozicije karlice, zapravo karlica ulazi u prednju inklinaciju. Karakteristična je slabost trbušnog zida, tj. slabost svih grupa muskulature trbušnog zida. Važno je i pomeranje centra za gravitaciju, a ispitivanja su pokazala gde postoje slabosti mišićnih grupa ". - kaže dr Stefanović POGLEDAJTE OBJAŠNjENjA I UPUTSTVA U TV PRILOGU.
" Najbolje je da vaše vežbanje u trudnoći bude nastavak vežbanja od pre trudnoće ". POGLEDAJTE POKAZNU VEŽBU U TV PRILOGU
Kao što vidite, ovo su saveti koji vam mogu koristiti kako u trudnoći tako i u periodu nakon porođaja kada dojenje, uzimanje, nošenje i prepovijanje bebe predstavlja pravi izazov za vaš kičmeni stub. Pravilna i dozirana fizička aktivnost je blagotovorna tokom trudnoće. To će vam potvrditi i vaš ginekolog koga treba konsultovati pre početka vežbanje. A više o programu za trudnice možete saznati na sajtu www.ledjaivrat.com
Program za trudnice u Školi za leđa i vrat koncipiran je prema najnovijim saznanjima u pogledu intenziteta i načina vežbanja. Suština novih trendova kineziterapije je obezbeđivanje podrške i zaštite kičme u toku i nakon trudnoće jačanjem takozvanog jezgra tela.
Naravno, ovaj kao i bilo koji drugi program vežbanja moguć je jedino uz predhodnu dozvolu ginekologa koji redovno prati trudnoću. U trudnoći nema previše naprezanja niti forsiranja bilo kog položaja. Vežbe su dozirane, svedene i rade se samo onoliko koliko to trudnici prija. Zato su jednako važne i vežbe relaksacije. Takozvani centar tela u trudnoći se može jačati posebnim vežbama na boku koje izgledaju jednostavno, ali ih je neophodno pravilno izvoditi. To mogu trudnice koje ulaskom u drugo stanje, iako uz određena ograničenja, praktično samo nastavljaju svoje redovno vežbanje. Usklađivanje pokreta i disanja, koncentracija, pozicioniranje tela, kao i pravilno izvođenje vežbi se postepeno uče u Školi za leđa i vrat, koja je posebno zanimljiva ženama koje u trudnoću ulaze sa već definisanim problemima kičme, sa tegobama koje se tokom i neposredno nakon trudnoće mogu intenzivirati. Ukoliko iz bilo kog razloga ginekolog zabranjuje fizičke aktivnosti tokom trudnoće, sa vežbanjem koje blagotvorno utiče na leđa i vrat može se početi nakon porođaja. Na koji način? - odgovaramo u sledećoj emisiji.
