27.12.2012
20.11.2012
18.10.2012
31.05.2013
Na trci Kroz Srbiju 25 ekipa
Na 53. biciklističkoj trci Kroz Srbiju od 11. do 16. juna startovaće, na stazi od oko 840 kilometra u šest etapa, 25 ekipa sa 125 biciklista sa svih kontinenata od Japana do Argentine saopšteno je na konferenciji za medije u Turističkoj organizaciji Srbije.
Učestvovaće i reprezentacija Srbije u sastavu Dejan Marić (Radnički, Kragujevac), Gabor Kasa (Spartak, Subotica), Miloš Borisavljević (CCN Metalac), Marko Danilović i Jovan Zekavica (Borac, Čačak), kao i tri srpska kluba Borac (Čačak), Železničar MBN (Niš) i Radnički (Kragujevac) sa veoma kvaliternim sastavima. - Ovo je jedna od najmlađih selekcija koja je ikad startovala na trci Kroz Srbiju, sa vozačima od 18 do 24 godine - napisao je iz Mitrovog Polja u poruci sa priprema selektor Radiša Čubrić. - Želeli smo da vratimio duh reprezentacije i napravili smo veoma dobru selekciju. U pohodu na bodove za UCI rang listu biće i Ivan Stević, kapiten reprezentacije Srbije ali ovog puta u majici svog profesionalnog tima rumunskog Tušnada.
Sportski direktor trke Aleksandar Šuki Milenković, trostruki olimpijac, pao je na trci Beograd - Čačak 11. maja i povredio kuk. Direktor organizacije Ljubomir Živanović, poželeo mu je, u ime svih, brz i uspešan oporavak i izneo nekoliko detalja o ekipama: - Prvi put nam dolazi tim iz Izraela, primili smo po dve selekcije iz Bugarske i Nemačke, a imamo i ekipe iz Japana, Argantine, Grčke, Rumunije, Norveške, Mađarske, Češke, Francuske, Kazahstana, Hrvatske, Danske, Turske, Holandije, Poljske i BiH naglasio je Živanović. - Trka neće imati brda, biće, zato, brza i dinamična. Mnogo su nam pomogli Ministarstvo omladine i sporta Srbije, Ministarstvo finansija i privrede, Ministarstvo unutrašnjih poslova i Putevi Srbije... Sponzor žute majice biće Vestern union i firma Sap, plavu majicu za brdske ciljeve sponzorisaće Sosijete ženeral banka, zelenu majicu za prolazne ciljeve Farmakom MB, na beloj majici za najbolje mlade vozače biće znak Ministarstva omladine i sporta. Zvanični merilac vremena je Festina. Sa nama će biti i Koka Kola sa svojom vodom Rosa koja će biti i zvanično piće u karavanu. Novi prijatelj trke je Eurogas iz Subotice. Medijski sponzor je RTS.
Trka se vozi pod sloganom Putevima rimskih imperatora, povodom 1.700 godina od donošenje Milanskog edikta. Predsednik Oranizacionog odbora Goran Petković državni sekretar u Ministarstvu finansija i privede je istakao da ona ima ogroman značaj za predstavljanje zemlje u svetu. - Trasa trke proći će, ne samo kroz Medianu, Feliks Romulianu, Viminacium, pored Trajanove table, kroz Sirmium do Singidunuma, već i rimskim putem limesom kojim su jezdili glasnici raznoseći poruke svekolikim rimskim carsttvom. Ko jednom dođe u Srbiju, uvek se vraća, tako je i sa biciklistima i nadamo se da će posle njih poteći putevima rimskim careva i reka turista. Mirko Kantar iz Ministarstva omladine i sporta Srbije je istakao de je država pomogla najstariju srpsku biciklističku manifestaciju u poslednjih šest godina sa 16 miliona dinara, a da je ove godine izdvojeno tri miliona, kao i da očekuje dobru organizaciju i uspehe srpskih vozača. U ime gradova domoćina etapa, dobrodošlicu učesnicima počeleli su Aleksandar Đokić iz Požarevca i Mirjana Marković iz Sremske Mitrovice, grada u kome je carevao Konastantin koji je i doneo Milanski edikt. Sportski direktor Sportskog saveza Srbije Dragan Šešum, poželo je biciklistima lepo vreme, dobre puteve u rezultate. - Kada smo lane u Londonu predstavljali 2013. kao godinu Milanskog edikta veliku pažnju izazvala je upravo trka Kroz Srbiju i njena trasa za koju su se veoma zainteresovali brojni novinari rekala je Gordana Plamenac direktor Turističke organizacije Srbije. - Trka je na najlepši način objedinila sport, kulturu, istoriju, turizam i promociju zemlje. Predsednik BS Srbije, Branko Banović je naglasio: - Na ovoj trci počinje stvaranje olimpijskog tima za Rio 2016. Podmladili smo ekipu koja će na našoj najjačoj trci hvatati zalet i za Mediranske igre od 20. do 30. juna u Turskoj. Imaće jake rivale, dolaze dobre selekcije, u nemačkoj reprezentaciji su sjajni pistaši, sprintera ima i u timu Astane iz Kazahstana, a pobednik HC Predsedničke trke ove godine Turčin Mustafa Sajar je u reprezentaciji Turske, kao i balkanski prvak i treći na trci Oko Irana Redžep Unalan. U bugarskom nacionalnom timu je pobednik Oko Bugarske 2007. Evgeni Gerganov, u danskoj Konkordiji je Klostergard koji je vozio za profi ekipe CSC, Sakso Bank, Tinkof... Biće veoma neizvesna trka, sa malim vremenskim razlikama.
Marina Matković iz frime BPM zastupnika časovnika Festina obavestila je da je napravljen specijalni časovnik, po ugledu na Tur, Điro i Vueltu, sa znakom trke Kroz Srbiju koji će dobiti svi pobednici etapa i uskoro će se naći i u prodaji.
18.04.2013
Konferencija za novinare povodom 53. Trke Kroz Srbiju
- Ove godine trka se vozi pod sloganom Turizam, kultura i biciklizam zajedno povodom velikoj jubileja 1.700 godina od donošenja Milanskog edikta rekao je Goran Petković, državni sekretatr u Ministarstvu finansija i privrede, predsednik Organizacionog odbora Trke. Trka stratuje u Nišu - Naisusu, gde je prekrasna Mediana, potom će karavan proći pored Feliks romuliane u Boru, Trajanove table u Kladovu, Viminacijuma kod Požarevca, Sirmiuma Sremske Mtrovice, gde je stolovao car Konstantin koji je i doneo Milanski edikt, do Singidunuma, Beograda.
Konfereciji su prisustvovali i predstavnici gradova domaćina etapa Milan Pešić iz Niša, Aleksandar Milikić iz Bora, Predrag Đurđević iz Kladova, Aleksandar Đokić iz Požarevca i Ilija Nedić iz Sremske Mitroice. Govorili su o značaju Trke za sportsko i turističko predstavljanje ovih gradova i Srbije u svetu, kao i pripremama za doček i ispraćaj karavana od oko 380 osoba.
Direktor trke Aleksandar Milenković je saopštio da je spisak ekipa sveden na 25 i to sa po pet vozala, da bi se povećao broj timova. Sastav je šarenolik, od timova iz Japana do selekcije iz Vatikana:
- Imamo prijave iz Austrije, Grčke, Holandije, Engleske, Japana, Bugarske, Rumunije, Rusije, Norveške, Mađarske, Paragvaja, Češke, Ukrajine, Belgije, Nemačke, Hrvatske, Izarela, Turske, Poljske, SAD, Belorusije, Kazahstana, Belgije, BiH... Na desetak dana pre Trke znaćemo i konačne sastave i imati pravu sliku o favoritima. Ako ne bude promene imaćemo na startu ponovo nekadašnjeg pro tur vozača, Patrika Sinkeviča, Nemca u hrvatskom timu Meridiana koji je vozio je u Telekomu, Kvik Stepu, Mapeiju... na Turu i Vuelti... Nemci dovode sjajne pistaše okićene olimpijskim i svetskim medaljama Barta i Bomela, biće nekoliko nacionalnih selekcija sa dobrim biciklistama. Iz Srbije očekujemo učešće odličnog tima kragujevačkog Radničkog i kao još dve selekcije.
Medijski pokrovitelj je RTS a u praćenje trke biće uključeni i brojni lokalni mediji i TV stanice.
27.12.2012
Dodela godišnjih nagrada za najbolje novinare
Svečanost povodom proglašenja Sportiste godine i dodele godišnjih nagrada najuspešnijim novinarima. Svečanost je organizovalo Udruženje sportskih novinara Srbije. Nagrada za " Izdavački poduhvat godine " je uručena autorima monografije " Od prve do pedeset prve trke Kroz Srbiju ", Aleksandru Cvejiću, Branimiru Vasiću i Živku Baljkasu. U ime biciklističke Trke Kroz Srbiju nagradu je preuzeo direktor Trke, Ljubomir Živanović.
20.12.2012
Dodeljen je pehar Gradu Beogradu za najbolji grad domaćin 52. trke Kroz Srbiju
Delegacija trke " Kroz Srbiju " uručila je pehar za najbolji grad domaćin 52. trke " Kroz Srbiju ", održanoj od 12. do 17. juna ove godine. Pehar su uručili direktor trke Ljubomir Živanović i sportski direktor Aleksandar Milenković, a u ime grada pehar je primio Aco Kovačević, gradski sekretar omladine i sporta. - Trka " Kroz Srbiju " mnogo čini za afirmaciju srpskog biciklizma i sporta, ali i gradova kroz koje prolazi rekao je Aco Kovačević zahvalivši se na priznanju. - Jedna je od najstarijih sportskih manifestacija u Srbiji i po kvalitetu i organizaciji je uz rame najvećim evropskim trkama tog ranga. Beograd će i ubuduće da pomaže organzatorima trke " Kroz Srbiju " kako bi sačuvala ugled koji uživa u svetu.
Ljubomir Živanović je naglasio da je saradnja Beograda i organizatora trke " Kroz Srbiju " traje više od 70 godina, od prve održane 1939: - Beograd je rekorder među gradovima domaćinima etapa u istoriji trke " Kroz Srbiju ". Čak 35 puta je ugostio učesnike a upravo zbog te tradicije i izuzetne saradnje sa čelnim ljudima grada i Sekretarijatom za sport i omladinu Beograda, pre tri godine Organizacioni odbor je odlučio da ubuduće cilj trke bude uvek u Beogradu. Time odajemo počast Beogradu kao glavnom gradu Srbije, ali je to i zahvalnost našim sportskim prijateljima iz gradskih struktura na dugogodišnjoj dragocenoj podršci i pomoći.
Beogradu je ovo prvi put da je najbolji grad domaćin etape na trci " Kroz Srbiju ". Tri titule ima Vranje (2004, 2005. i 2006) i po jednu Leskovac (2002), Požarevac (2003), Soko Banja (2007), Kragujevac (2008), Zaječar (2009), Pale (2010) i Niš (2011). Ovo priznanje uvedeno je 2002.
Ljubomir Živanović je najavio i 53. trku " Kroz Srbiju " 2013. koja će se voziti pod sloganom " Biciklizam kultura turizam putevima rimskih imperatora " a povodom obeležavanja 1.700 godina " Milanskog edikta ". Start je 11. juna u Nišu a proći će na stazi od oko 1.000 km u šest etapa i kroz Bor, Kladovo, Požarevac, Sremsku Mitrovicu a cilj je u Beogradu.
18.10.2012
Na dva točka putevima rimskih imperatora
Predsednik Nikolić visoki pokrovitelj trke Kroz Srbiju 2013.
Visoki pokrovitelj 52. trke " Kroz Srbiju " 2013. biće predsednik Republike Srbije biće Tomislav Nikolić. Održaće se od 11. do 16. juna, imaće šest etapa, oko 900 kilometra sa osam brdskih i 18 prolaznih ciljeva. Start je 11. juna kružnom etapom u Nišu, karavan u kome se očekuje oko 120 bicklista proći će kroz Bor, Kladovo, Požarevac, Sremsku Mitrovicu do Beograda gde je cilj 16. juna. - Na dva točka proći ćemo putevima rimskih imperatora, od Naisusa, preko Feliks Romulijane kod Bora, do Tabule Trajana kod Kladova, Sirmijuma do Singidunuma rekao je predsednik Organazacionog odbora trke Goran Petković državni sekretar u Minstarstvu finansija i privrede.
Zato je i slogan trke " Turizam i biciklizam zajedno putevima rimskih imperatora " i siguran sam da će učesnici i gosti uživati ne samo u istorijskim znamenitstima, već i u prirodnim lepotama. Obeležićemo na startu u Nišu i 1.700 godina od Milanskog edikta, prvog evropskog dokumenta o potrebi tolerancije među narodima, ali ćemo pokušati i da vožnju biciklom predstavimo kao najbolji način aktivnog odmora. Direktor organizacije trke Ljubomir Živanović, zahvalio se Ministarstvu finansija i privrede, Ministarstvu omladine i sporta, Minstarstvu unutrašnjih poslava, JP Putevi Srbije, Turističkoj organzaciji Srbije, sponzorima Pošti Srbije, Vestern Unionu, Prolom vodi, Festini, Farmakomu, Salkanu, NIS Gasprom neftu, Sosijete ženeral banci... kao i gradovima domaćinima etapa na podršci bez koje ne bi bilo ni kvalitetne trke, među najuglednijim u Evropi. Gordana Plamenac predsednik Turističke organizacije Srbije, u čijoj sali je održana konferencija za novinare, naglasila je da je trka prilika da gostima predstavimo najlepše iz kulturnog blaga Srbije, a Miloš Miščević, zamenik generalnog direktora Pošte Srbije je pozvao sve ugledne kompanije da se priključe sponzorskom pulu. O značaju trke za gradove domaćine etapa, govorili su i Aleksandar Đokić iz gradskog veća Požarevca, Aleksandar Milekić iz Sportsko - turističke organzacije Bora, Petar Đurđević iz Sportskog saveza Kladova i Nemanja Radović iz Sekretarijata za omladinu i sport Beograda. Goran Petković i Ljubomir Živanović uručili su žutu majicu Milošu Miščeviću zameniku generalnog direktora Pošta Srbije, plavu majicu predstavniku Sosijete ženeral banke Mirjani Mirković, tačkastu majcu Sanji Lubardić direktoru Direkcije za eksterne komunikacije NIS i zelenu majicu predstavniku firme Salkano Nemanji Vajsu, selektoru reprezentacije Srbije u planinskom biciklizmu.
Već imamo deset prijavljenih ekipa među njima i posle dugo vremena i iz Švacarske, kao idve iz Norveške, po jednu izKazastana, Belorusije, Južne Afrike... - obavestio je Aleksandar Milenković sportski direktor Trke " Korz Srbiju ". - Trudićemo se da dovedemo timove sa " jakim " imenima, kao što je ove godine bila Kristina Vočis iz Danske sa Rasmusenom i Šumaherom. Staza je takva da daje šansu širem krugu vozača da se pokažu. Ovogodišnja trka je od komesara UCI dobila visoke ocene za organizaciju. Zato pozivam sponzore da nam se priključe, da dogodine budemo još uspešniji.
