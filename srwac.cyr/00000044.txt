Utisci autora: grupa polaznika fantastična, saradnja na visokom nivou, praktično realizovane sve planirane aktivnosti u prijatnoj i opuštenoj atmosferi. 
O utiscima domaćina i polaznika možete pročitati na sajtu Regionalnog centra Smederevo na OVOM LINKU, a galeriju fotografija možete videti kada kliknete na fotografiju ispod. 
Dodaćemo i komentar kolege Aleksandra postavljen nekoliko dana posle seminara: 
Seminar koji preporučujem svim kolegama. Tempo savladavanja sadržaja i predavači omogućavaju potpunu osposobljenost za samostalno kreiranje bloga. Alat WordPress je user friendly. Primene u praksi su višestruke. Posle seminara kreirao sam lični blog koji koristim za nastavu i za saradnju sa kolegama i roditeljima. Alat koji jednostavno štedi i vreme i energiju 
Savremeni veb alati u nastavi i upotreba najnovijih dostignuća u modernom podučavanju su poslednjih godina sve više zastupljeni. 
Veoma važan faktor je pristupačnost i dostupnost takvog načina učenja za sve učesnike (dovoljno je da imaju računar i internet konekciju). Sve više nastavnika je zainteresovano za osavremenjavanje dosadašnjih metoda i oblika rada ne samo preko blogova, društvenih mreža i ostalih veb alata, već i sve otvorenijom razmenom mišljenja preko video konferencija, javnih nastupa i snimaka gde se pruža mogućnost da sa kolegama iz celog sveta predstave svoje ideje i razmene iskustva. 
TeachMeet je vrsta seminara na kojem nastavnici u kratkoj prezentaciji govore o svom projektu, žele podeliti svoje iskustvo ili predstaviti svoju ideju. Prezentacije obično traju 3 ili 7 minuta, a nakon isteka tog vremena nastupa sledeći nastavnik. To čini TeachMeet vrlo dinamičnim pa je zbog toga, ali i zbog svog neformalnog kakaraktera postao vrlo popularan oblik stručnog usavršavanja nastavnika i organizuje se u raznim delovima sveta. Na žalost, mnogi ne mogu učestvovati zbog toga što se takva događanja ne organizuju u našem gradu ili u našoj zemlji. Zato možete učestvovati na virtualnom TeachMeet Int l ONLINE i podeliti svoje ideje, kreativnost i strast prema podučavanju sa svojim kolegama. 
Partners in Learning Network je svetska mreža, koja učlanjuje nastavnike i lidere u obrazovanju iz 116 zemalja, i dostupan je prevod na 36 različitih jezika kroz servis Microsoft Translator. Nova mreža Partners in Learning Network ima i nove funkcije za korisnike: pristup besplatnim proizvodima i resursima, globalne grupe za razmenu iskustava nastavne prakse, pristup kurikulumu za stručno usavršavanje nastavnika u području obrazovanja i dr. Za otvaranje naloga i početak rada u ovoj mreži, posetite veb stranu http://www.pil-network.com 
Počela je sa radom 1984. kao godišnja konferencija koja okuplja neke od vodećih svetskih mislilaca i praktičara kako bi podelili ono čega su najstrastveniji. TED znači Technology (tehnologija), Entertainment (zabava) i Design (dizajn), a program konferencije je i obuhvatniji od toga, jer prikazuje značajne ideje iz različitih disciplina. 
Šta možemo naučiti od onlajn obrazovanja - Dafni Koler (Daphne Koller) je u svom predavanju rekla Možda bi manje vremena trebalo da provedemo na univerzitetima puneći umove naših studenata sadržajem kroz predavanja, a više vremena raspaljući njihovu kreativnost, njihovu maštu i sposobnost rešavanja problema time što ćemo razgovarati sa njima 
TEDxBeograd je nezavisno organizovan TED događaj pod licencom TED-a koji se održava jednom godišnje počev od 2010. 
Termin trećeg po redu događaja je 3. novembar 2012. U okviru ovog događaja pokrenut je i TEDxYouth@Belgrade sa osnovnom idejom da se pruži prilika mladim (od 15 do 30 godina) i uspešnim osobama koje su inspirisale i promenile našu sredinu da podele svoje ideje, znanja i iskustva. 
Termin drugog po redu TEDxNoviSad je 22. septembar 2012. godine, a tema Turn Walls Into Doors Pretvara zidove u vrata. 
