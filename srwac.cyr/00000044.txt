Vesti 
Zvezda i Car Lazar u polufinalu 
Beograd / Kruševac, 8. / 9. maj 2010. Kup Srbije 2010., četvrtfinale 
U četvrtfinalu Kupa Srbije pobede su ostvarili Crvena zvezda i Car Lazar. Crveno-beli su sa 24:0 savladali Beogradski univerzitet, dok su Kruševljani bili bolji od Niša 64:22. Pobednici ovih utakmica će igrati u polufinalu na jesen, dok poraženi nastavljaju takmičenje u Štitu. Druge polufinalne parove dobićemo nakon odigravanja odloženih utakmica Vojna akademija Dorćol i Radnički Podbara. 
Crvena zvezda je pobedom na Beogradskim univerzitetom ostvarila plasman u polufinale, nešto teže nego što se očekivalo, budući da su studenti kombinovali sa sastavom, što zbog brojnih povreda, što zbog aktuelnih studentskih ekskurzija i takmičenja. Ovo je druga pobeda Crvena zvezda nad istim protivnikom u prethodnih petnaestak dana. Prvo poluvreme proteklo je u obostrano rastrzanoj igri sa dosta grešaka. Očekivalo se da esej Subotić a u 10. minutu ne bude jedini u prvom periodu igre, ali do kraja su to ostali jedini postignuti poeni. U nastavku nešto angažovanija igra crveno-belih, koji su izveli nešto mlađi sastav nego dve nedelje ranije u prvenstvenom duelu. Predvođena Budersom, Crvena zvezda dolazi do pobede od 24:0. Ovaj igrač je najpre postigao esej u 51. minutu, da bi minuta kasnije postigao novi, ali ovoga puta začinjen i golom. Prvi esej je otvorio odbranu Beoradskog univerziteta, pa je u međuvremenu i Ćalić postigao 4 poena. Crvena zvezda je održavala prednost u poslednjoj četvrtini, a osim još jednog eseja u samoj završnici S. Jovanovića i gola Radomana, treba istaći da su kartone dobili student Ivica Đorđević (žuti) i Zvezdin demi Nikola Matejić (crveni karton), tako da će i ove nedelje biti posla za Disciplinsku komisiju. 
Vest o plasmanu Crvene zvezde u polufinale Kupa prvo je stigla u Kruševac i Niš, budući da su dan kasnije u utakmici za drugog polufinalistu snage odmeravali domaći Car Lazar i njihov večiti rival, ekipa Niša. Slavili su domaći sa 64:22 i tako kompletirali par polufinala iz donjeg dela žreba. Furiozno poluvreme Kruševljana obeležilo je 5 eseja i šutevi bez greške. Stevanović u 13 ', Marković u 16 ' i 27 ', Sič u 29 ' i 36 ' su postizali eseje, a Filipović 4 puta i Nahirnić jednom prilikom dodali su golove. U poslednjim trenucima prvog dela igre, brži od isteka vremena bio je Kićanović, koji je postigao esej, i omogućio Giriću da se upiše u strelce golom. U drugom poluvremenu, Car Lazar je bio za nijansu efikasniji, ali su se razigrale i Nišlije. Ilić u 45 ' i 57 ', Nahirnić u 59 ' i 78 ', Radević u 69 ' i treći put Marković u 72 ' su esejima i Filipović sa još 5 golova doprineli rekordnoj pobedi Cara Lazara, a katastrofu su sprečili brzonogi arijer Kićanović u 49 ' i 65 ' i Girić u 77 ' esejima, te Živković u dva navrata golovima. Očigledno je da su se obe ekipe bolje snalazile kada imaju loptu u posedu, pa je veliki broj poena i dobra uvertira pred duel ove dve ekipe narednog vikenda u Prvenstvu Srbije. Domaćin će ovoga puta biti Niš. 
Odložene su utakmice Radnički Podbara i Vojna akademija Dorćol, a termini odigravanja će biti naknadno određeni. 
