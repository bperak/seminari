Post
Oči su Gospodnje na svakom mestu, gledajući zle i dobre (Prič.15, 13). O, kad bi se ovoga uvek sećala razumna tvar Tada ne bi smela ne samo grešiti javno i predavati se telesnim izlišnostima, već ni u unutrašnjosti, u pokretima srca, ne bi dopustila ništa što Bogu nije ugodno. Stajala bi ona tada kao vojnik pred carem na bojnom polju, sa svom pažnjom i strogošću prema sebi, kako ne bi ispalo da zna svoju dužnost i kako zbog toga ne bi potpala pod gnev i kaznu carevu. Dužnosti su njene zapovesti Božije, koje određuju način mišljenja koji joj je svojstven, a i to kakva je dužna da bude u svojim osećanjima i raspoloženjima. U svemu tome bila bi ona tada u potpunosti ispravna.
A kad uzlažahu putem u Jerusalim, Isus iđaše ispred njih, a oni se čuđahu, i za njim iđahu sa strahom. I uzevši opet Dvanaestoricu, poče im kazivati šta će mu se dogoditi: Evo idemo gore u Jerusalim, i Sin Čovečiji biće predan prvosveštenicima i književnicima, i osudiće ga na smrt, i predaće ga neznabošcima; I narugaće mu se, i šibaće ga, i pljuvaće ga, i ubiće ga, i treći dan vaskrsnuće.
Prepodobni Jovan Lestvičnik je pisac znamenite knjige duhovnih saveta i pouka " Lestvice ". Došao je na Sinajsku Goru kao šesnaestogodišnji dečak. Najpre je bio iskušenik, a zatim je kao otšelnik napisao svoje najbitnije spise. Najzad, bio je iguman na Sinaju do svoje 80 godine (oko 563. godine) Hristove ere, kada je i skončao. Njegov životopisac, monah Danilo, kaže za njega: " uznese se telom na Goru Sinajsku a duhom na Goru Nebesnu ".
Za vreme svoga otšelništva u pešteri, Prepodobni Jovan je napisao mnoge korisne knjige, od kojih je najslavnija, i dan danas mnogo čitana " Lestvica ".
Treća nedelja Velikog posta se naziva Poklonjenje Krsta. Toga ss dana na velikom bdeniju, posle velikog slavoslovlja, u svečanoj litiji iznosi Krst na sredinu hrama - gde ostaje preko cele sedmice. Posle službe je prsdviđen poseban obred poklonjenja Časnom krstu. Važno je da se napomene da tema Krsta, koja dominira u himnografiji te nedelje, nije stradanje, nego pobeda i radost. Štaviše irmosi nedeljnog kanona su uzeti iz pashalne službe - Dan vaskrsenja " - a kanon je parafraziran uskršnji kanon.
Sveti Apostol Pavle se sa pravom smatra ocem hrišćanskog učenja o spasenju. Njegova brojna pozivanja na Isusovu smrt kao čin spasenja su, bez sumnje, odredili osnovni sotiriološki koncept hrišćanstva. Ipak, prvi pokušaj sistematskog izlaganja ovog važnog hrišćanskog učenja se pojavio tek u doba sholastičke teologije. Upravo u vreme koje je usledilo neposredno posle razdeljivanja istočnog i zapadnog hrišćanstva Anselmo Kenterberijski je objavio svoju poznatu " teoriju satisfakcije ". U svom poznatom delu Cur Deus homo? on je, na osnovu juridičkog odnosa između Boga i čoveka, pokušao da pokaže neophodnost Hristovog ovaploćenja i smrti na krstu za spasenje ljudskog roda. Božanska Pravednost, verovao je on, je, zbog ljudske neposlušnosti zahtevala zadovoljenje koje sam čovek nije mogao da pruži - zato je sam Bog na sebe preuzeo kaznu raspinjanjem.
