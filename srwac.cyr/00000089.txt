Evropski sud za ljudska prava (Drugo odeljenje), na zasedanju Veća u sastavu:
Françoise Tulkens, predsednik,
Dragoljub Popović,
Isabelle Berro-Lefèvre,
András Sajó,
Guido Raimondi,
Paulo Pinto de Albuquerque,
i Stanley Naismith, sekretar odeljenja,
posle većanja na zatvorenoj sednici održanoj 11. septembra 2012. godine,
izriče sledeću presudu, koja je usvojena na taj dan:
POSTUPAK
1. Predmet je formiran na osnovu predstavke (broj 41703 / 06) protiv Srbije koju je Sudu prema članu 34. Konvencije za zaštitu ljudskih prava i osnovnih sloboda (u daljem tekstu: " Konvencija ") podneo državljanin Srbije gospodin Predrag Adamović, 10. oktobra 2006. godine. Gospodin Adamović je preminuo 15. avgusta 2007. godine, a 27. avgusta 2007. godine, njegova supruga, gđa Ružica Adamović, (u daljem tekstu: " Podnositeljka predstavke "), obavestila je Sekretarijat da ona želi da nastavi postupak pred Sudom.
2. Vladu Srbije (" Vlada ") zastupao je njen zastupnik, g. S. Carić.
3. Predstavka je 10. jula 2009. godine prosleđena Vladi. Takođe je odlučeno da se osnovanost predstavke razmatra u isto vreme kada i njena dopuštenost (prethodni član 29. stav 3. Konvencije).
ČINjENICE
I. OKOLNOSTI PREDMETA
A. Parnični postupak
4. Pokojni suprug podnositeljke predstavke bio je zaposlen u preduzeću Elektron AD, iz Beograda (u daljem tekstu: " preduzeće "). Od 1995. godine do 1998. godine bio je angažovan na nekim projektima u Rusiji, za koji posao je, pored plate, imao pravo na dnevnice obračunate u američkim dolarima (USD).
5. Trgovinski sud u Beogradu je 18. juna 1998. godine protiv ovog preduzeća pokrenuo stečajni postupak.
6. Neodređenog dana posle toga gospodin Adamović je podneo zahtev za materijalnu naknadu u okviru stečajnog postupka za isplatu zaostalih plata, dnevnica, i raznih doprinosa po osnovu socijalnog osiguranja. Trgovinski sud je 4. maja 2000. godine odbacio njegov zahtev i uputio ga da pokrene redovni parnični postupak radi utvrđivanja osporenih potraživanja.
7. Gospodin Adamović je, kako je upućen, 22. juna 2000. godine podneo posebnu parničnu tužbu.
8. Trgovinski sud je 18. novembra 2002. godine odbio deo zahteva gospodina Adamovića u vezi sa platama, pošto se on smatrao povučenim, dok je zahtev za isplatu dnevnica bio delimično usvojen. Na osnovu ove presude preduzeću je naloženo da mu isplati USD 4.258,60 na ime neisplaćenih dnevnica, zajedno sa doprinosima za socijalno osiguranje i zakonskom kamatom, plus 44.750 jugoslovenskih dinara (JUM) na ime sudskih troškova.
9. Okružni sud i Vrhovni sud su 16. aprila 2003. godine, odnosno 23. oktobra 2003. godine potvrdili presudu od 18. novembra 2002. godine. Presuda Vrhovnog suda uručena je podnositeljki predstavke posle 13. februara 2004. godine.
10. Neodređenog datuma posle toga, pošto je navedena presuda postala pravosnažna, priznata je u okviru stečajnog postupka.
11. Troškovi dosuđeni u parničnom postupku su isplaćeni 10. septembra 2003. godine, dok je 5. novembra 2003. godine takođe isplaćena kamata obračunata na troškove.
12. Oko dvanaest puta između 15. jula 2003. godine i 10. septembra 2007. godine preduzeće je podnositeljki predstavke isplatilo razne manje iznose na ime solidarne pomoći, na ime pomoći za lekarske račune. Ukupan iznos svih tih suma sveo se na vrednost manju od USD 3.000. Međutim, nije bilo opredeljeno da su ovi iznosi namenjeni da predstavljaju delimičnu isplatu duga, već kao pomoć porodici podnositeljke predstavke zbog bolesti pokojnog supruga podnositeljke predstavke.
13. Trgovinski sud je 28. maja 2008. godine doneo rešenje kojim se nalaže isplata 50 % zagarantovane plate svim bivšim zaposlenim u preduzeću za period od 1. marta 1997. godine do 18. juna 1998. godine. Podnositeljka predstavke je 5. juna 2008. godine primila isplatu po tom osnovu od RSD 91.532 (RSD, oko USD 1.800 u relevantnom trenutku).
B. Status dužnika
14. Pre stečajnog postupka preduzeće dužnik je bilo potpuno u društvenom vlasništvu. Tokom celog stečajnog postupka ostalo je registrovano u odnosnim registrima kao preduzeće u društvenom vlasništvu.
15. Preduzeće je 29. septembra 2008. godine stavljeno na licitaciju, u skladu sa odredbama važećeg zakona (videti stav 19. u daljem tekstu). Posle nekoliko neuspešnih pokušaja licitacije, Trgovinski sud je 5. februara 2010. godine odobrio prodaju preduzeća trećem privatnom licu. Prodajna cena je dodata imovini preduzeća.
16. Trgovinski sud u Beogradu je 23. februara 2010. godine prekinuo stečajni postupak protiv tog preduzeća, ali je nastavio sa postupkom u odnosu na stečajnu masu. Trgovinski sud je 7. oktobra 2011. godine odobrio isplatu određenih suma nekim bivšim zaposlenim tog preduzeća, ali podnositeljka predstavke nije bila na spisku za isplatu.
18. Po otvaranju stečajnog postupka, poverioci moraju da prijave potraživanja stečajnom veću (član 121.), koje od stečajnog upravnika i drugih poverilaca traži da ili odobri ili ospori potraživanja (članovi 124. i 125.).
20. Svi dugovi preduzeća isplaćuju se proporcionalno, osim plaćanja na ime zarada do iznosa zagarantovanih zarada (član 140.), plaćanja na ime troškova parničnog postupka iz člana 127. i nekih drugih troškova, koji moraju da se plate prioritetno i u potpunosti (član 138.).
21. Prema članu 129. ovog Zakona, preduzeće koje je predmet stečaja, kao pravno lice, moglo se prodati zasebno. Pošto se preduzeće proda, stečajni postupak se prekida u odnosu na to preduzeće, ali se nastavlja u odnosu na stečajnu masu (član 130. stav 1.). Po okončanju stečajnog postupka, preduzeće dužnik se više ne smatra odgovornim za bilo koji dug preduzeća (član 130. stav 3.).
B. Ostalo relevantno domaće pravo
22. Ostalo relevantno domaće pravo izneto je u presudama Suda u predmetima R. Kačapor i druge podnositeljke predstavke protiv Srbije (br. 2269 / 06, 3041 / 06, 3042 / 06, 3043 / 06, 3045 / 06 i 3046 / 06, 15. januar 2008. godine, st. 57 - 82); Vlahović protiv Srbije (broj 42619 / 04, st. 37 - 47, 16. decembar 2008. godine); Crnišanin i drugi protiv Srbije (br. 35835 / 05, 43548 / 05, 43569 / 05 i 36986 / 06, 13. januar 2009. godine, st. 100 - 104); Preduzeće EVT protiv Srbije (broj 3102 / 05, st. 26. i 27, 21. jun 2007. godine); i Marčić i drugi protiv Srbije (broj 17556 / 05, stav 29, 30. oktobar 2007. godine).
PRAVO
I. SMRT GOSPODINA ADAMOVIĆA
23. Gospodin Adamović preminuo je 15. avgusta 2007. godine. Njegova supruga, gospođa Ružica Adamović je 27. avgusta 2007. godine obavestila Sud da želi da nastavi sa postupkom koji je pokrenuo njen suprug.
24. Vlada nije osporila ovaj zahtev.
25. Sud je već utvrdio da, u sličnim situacijama, supruga preminulog podnosioca predstavke može da zameni svog supruga.
26. S obzirom na relevantno domaće zakonodavstvo (videti, npr. Marčić, citiran u gornjem tekstu, stav 29.), kao i na činjenicu da ona ima " određeni materijalni interes " u predmetnom stečajnom postupku (videti, mutatis mutandis, Ahmet Sad ı k protiv Gr č ke, presuda od 15. novembra 1996. godine, Izveštaji o presudama i odlukama 1996 - V, stav 26.), Sud smatra, ne prejudicirajući ostale preliminarne primedbe Vlade, da gđa Adamović može da nastavi postupak umesto svog supruga.
II. NAVODNA POVREDA ČLANA 6. I ČLANA 1. PROTOKOLA BROJ 1
27. Oslonjajući se na razne odredbe Konvencije, kao i na protokole uz nju, podnositeljka predstavke se u suštini žalila zbog propusta Tužene države da izvrši u potpunosti presudu Trgovinskog suda od 18. novembra 2002. godine iz sopstvenih prihoda. Sud smatra da bi ove pritužbe trebalo razmatrati prema članu 6. stav 1. i članu 1. Protokola broj 1. U relevantnom delu, ti članovi glase kako sledi:
Član 6. stav 1.
" Svako, tokom odlučivanja o njegovim građanskim pravima i obavezama..., ima pravo na
Pravičnu... raspravu... pred... sudom... "
Član 1. Protokola broj 1
" Svako fizičko i pravno lice ima pravo na neometano uživanje svoje imovine.... "
. "
A. Dopuštenost
1. Kompatibilnost ratione temporis
28. Vlada je tvrdila da za razliku od predmeta R. Kačapor (R. Kačapor i druge podnositeljke predstavke, citiran u gornjem tekstu), gde je stečajni postupak pokrenut tek posle ratifikacije, u predmetnom slučaju taj postupak je pokrenut 1998. godine, pre stupanja Konvencije na snagu u odnosu na Srbiju 3. marta 2004. godine. Stoga je potraživanje podnositeljke predstavke smanjeno na ono što je ona mogla očekivati u vreme ratifikacije, naime samo na deo potraživanja koje je bilo plativo iz stečajne mase. Prema tome, podnositeljka predstavke nije mogla da traži izvršenje presude od 18. novembra 2002. godine u celosti.
29. Sud primećuje da je potraživanje podnositeljke predstavke utvrđeno u parničnom postupku pošto je stečajni postupak pokrenut. Štaviše, stečajni postupak protiv preduzeća dužnika okončan je tek 23. februara 2010. godine, dok je postupak u pogledu stečajne mase i dalje u toku. Sud takođe podseća da je već razmatrao slične tvrdnje i da ih je odbacio (videti, na primer, predmet Marčić, citiran u gornjem tekstu, st. 42 - 43). Stoga, Sud odlučuje da ovu tvrdnju Vlade odbaci.
2. Kompatibilnost ratione personae
30. Vlada je iznela da pošto je otvoren stečajni postupak preduzeće kao takvo je prestalo da postoji. Prema mišljenju Vlade, formirano je novo pravno lice - preduzeće u stečaju, i da za takvo pravno lice Država ne može da snosi nikakvu odgovornost, za razliku od slučaja R. Kačapor (citiran u gornjem tekstu), u kome je stečajni postupak pokrenut tek posle stupanja Konvencije na snagu u odnosu na Srbiju. Ona je dalje primetila da u presudi u predmetu Omerović protiv Hrvatske (broj 36071 / 03, stav 35., 1. jun 2006. godine) država ne snosi nikakvu odgovornost za dugove insolventnih preduzeća.
31. Iako je tačno da Sud naglašava u predmetu Omerović (citiran u gornjem tekstu) da se država obično ne može smatrati odgovornom za situaciju u kojoj dužnik u odnosu na kog se izvršenje sprovodi nema sredstava da izmiri dug, Sud podseća na svoj stav u predmetu R. Kačapor (citiran u gornjem tekstu), koje se primenjuje u kontekstu preduzeća sa pretežno društvenim kapitalom, i smatra da je u ovom konkretnom kontekstu nebitno da li je stečajni postupak pokrenut pre ili posle stupanja Konvencije na snagu, pošto se stečajni postupak nastavio posle ratifikacije, i tek bi trebalo da se završi (videti takođe Marčić, citiran u gornjem tekstu). Osim toga, Sud primećuje da je tokom stečajnog postupka, dok preduzeće nije prodato, ono bilo registrovano kao preduzeće u potpunom društvenom vlasništvu. Štaviše, iako je preduzeće prodato, sa njim su prodata samo prava, a dugovi su ostali u stečajnoj masi, čime se Država nije oslobodila obaveza, utvrđenih u predmetu Kačapor. Shodno tome, ova tvrdnja mora se odbaciti.
3. Zloupotreba prava na predstavku
32. Vlada je tvrdila da podnositeljka predstavke nije obavestila Sud da je primila skoro USD 3.000 u okviru raznih isplata na ime socijalne pomoći, kao i isplatu u skladu sa odlukom od 28. maja 2008. godine, tako da je potraživanje podnositeljke predstavke isplaćeno skoro u potpunosti.
33. Podnositeljka predstavke je osporila ove tvrdnje.
34. Sud primećuje da u odnosu na isplate na koje se Vlada poziva, uopšte nije bilo pozivanja na presudu od 18. novembra 2002. godine. Isplate na ime socijalne pomoći izvršene su s obzirom na tešku finansijsku situaciju podnositeljke predstavke i zdravstvene probleme njenog pokojnog supruga i kćerke, dok plaćanjem u vezi sa minimalnom zagarantovanom zaradom nije nameravano da se pokrije dug iz presude od 18. novembra 2002. godine. Naprotiv, u presudi od 18. novembra 2002. godine se izričito ne razmatraju zagarantovane zarade, s obzirom da je ovaj deo zahteva povučen (videti stav 8. u gornjem tekstu). Sud dalje primećuje da Vlada nije predložila da se podnositeljki predstavke ponudi bilo kakva isplata sa direktnim ciljem izvršenja presude od 18. novembra 2002. godine.
35. Sud podseća da se predstavka može odbaciti kao neprihvatljiva prema članu 35. stav 3. Konvencije ako se svesno zasniva na netačnim izjavama (videti Varbanov protiv Bugarske, broj 31365 / 96, stav 36., ECHR 2000 - X, ili Rehak protiv Republike Č e š ke, (odluka), broj 67208 / 01, 18. maj 2004. godine). Sa druge strane, ako neki podnosilac predstavke propusti da dostavi sva dokumenta koja bi Vlada, ili čak i Sud, smatrala relevantnim za konačno razmatranje nekog predmeta, to ne bi trebalo per se da predstavlja zloupotrebu prava na predstavku (videti Milošević protiv Srbije (odluka), stav 40., broj 20037 / 07, 5. jul 2011. godine). Sud dalje primećuje da propust na koji se Vlada pozvala izgleda da nije od bilo kakve važnosti za utvrđivanje okolnosti predmetnog slučaja. Prema tome, ova tvrdnja se mora odbaciti.
4. Zaključak
36. Sud dalje smatra da ove tvrdnje nisu očigledno neosnovane u okviru značenja člana 35. stav 3. Konvencije i nisu nedopuštene ni po kom drugom osnovu. Zbog toga se one moraju proglasiti dopuštenim.
B. Osnovanost
37. Vlada je tvrdila da pošto je presuda od 18. novembra 2002. godine deklarativne a ne kondemnatorne prirode, ona ne može da predstavlja " pritužbu " u okviru značenja člana 1. Protokola broj 1.
38. Podnositeljka predstavke je ostala pri stavu da je Država u potpunosti odgovorna za zahtev utvrđen pred domaćim sudovima.
39. Sud primećuje da su odredbe važećeg domaćeg prava propisivale da se u ovoj vrsti parničnog postupka može istaći samo deklarativni zahtev, ali su takođe propisivale priznavanje takvih zahteva u stečajnom postupku, kao i obavezu da se izvrši, bar delimično, svaki zahtev utvrđen na taj način (videti stavove 19. i 20. u gornjem tekstu). Dalje, Sud smatra da obaveza države nastaje iz sledećih okolnosti: da je dug preduzeća precizno utvrđen izvršnom domaćom odlukom; da je preduzeće pretežno u društvenom vlasništvu u trenutku utvrđivanja zahteva; i da zahtev utvrđen protiv preduzeća nije izmiren. Činjenica da presudom od 18. novembra 2002. godine nije naglašena obaveza plaćanja zahteva podnositeljke predstavke nema nikakvog uticaja na postojanja samog zahteva - upravo ova presuda potvrđuje da preduzeće duguje podnositeljki predstavke tačno utvrđeni iznos novca, zajedno sa kamatom koja se računa od preciznog datuma, kao i sve primenjive socijalne doprinose. Stoga je zahtev podnositeljke predstavke bio dovoljno utvrđen da predstavlja imovinu u smislu člana 1. Protokola broj 1.
40. Presuda od 18. novembra 2002. godine postala je pravosnažna 4. marta 2003. godine (pre više od devet godina) i tek bi trebalo da se izvrši. Sud primećuje da kašnjenje u izvršenju neke presude može da se opravda u posebnim okolnostima. Zakašnjenje, međutim, ne može biti takvo da ugrožava suštinu prava zaštićenog prema članu 6. stav 1. Konvencije (videti Burdov protiv Rusije, broj 59498 / 00, stav 35., ECHR 2002 III). Sud primećuje da je neizvršenje presude u kontinuitetu od 18. novembra 2002. godine lišilo podnositeljku predstavke koristi od uspeha u postupku koji se ticao njenih imovinskih prava.
41. Pošto je razmotrio sav materijal koji mu je dostavljen, Sud smatra da Vlada nije istakla nijednu drugu činjenicu ili argument koji bi mogli da ga ubede da odstupi od dobro utvrđene sudske prakse u vezi sa odgovornošću Države za kašnjenje u izvršenju pravosnažnih domaćih odluka donetih protiv društvenih preduzeća.
A. Šteta
1. Materijalna šteta
43. Podnositeljka predstavke je tražila da se Državi naloži da joj iz sopstvenih sredstava isplati iznos dosuđen presudom od 18. novembra 2002. godine, zajedno sa zakonskom kamatom po stopi koja će se obračunati počev od 5. avgusta 1998. godine, umanjeno za troškove parničnog postupka koji su joj već isplaćeni.
44. Ona je dalje tražila da joj Država isplati troškove sahrane njenog pokojnog supruga.
45. Vlada je smatrala da bi isplatu koju je podnositeljka predstavke primila kao socijalnu pomoć i na ime zagarantovanih zarada trebalo odbiti od iznosa utvrđenog presudom od 18. novembra 2002. godine. Ona je dalje osporila zahtev podnositeljke predstavke za isplatu troškova sahrane.
46. U vezi sa zahtevom iz presude i s obzirom na gore utvrđeno, Sud nije ubeđen tvrdnjom Vlade da su isplate koje se izričito ne odnose na isplatu duga utvrđenog presudom od 18. novembra 2002. godine mogle omogućiti izmirenje obaveza utvrđenih samom presudom.
47. S obzirom na tvrdnju Vlade, i s obzirom na povrede utvrđene u ovom predmetu i u vlastitoj praksi (videti R. Kačapor i druge podnositeljke predstavke, citiran u gornjem tekstu, st. 123 - 126, i Crnišanin i drugi, citiran u gornjem tekstu, st. 137 - 139) - posebno imajući u vidu stav u vezi sa različitom prirodom dosuđenih iznosa iz pravosnažne domaće presude i druge isplate koje je preduzeće prosledilo podnositeljki predstavke - Sud nalazi da Vlada mora da isplati podnositeljki predstavke iznose utvrđene presudom od 18. novembra 2002. godine u onoj meri u kojoj oni još nisu isplaćeni. Konkretno, Vlada mora isplatiti podnositeljki predstavke pun iznos utvrđenog zahteva u vezi sa dnevnicama i odnosne doprinose za socijalno osiguranje, kao i zakonsku kamatu koja će se obračunati počev od 5. avgusta 1998. godine.
48. U vezi sa zahtevom za naknadu troškova sahrane pokojnog supruga podnositeljke predstavke, Sud ne vidi nikakvu uzročnu vezu između utvrđenih povreda i navodne materijalne štete. On zbog toga ovaj zahtev odbacuje.
51. Sud je mišljenja da je podnositeljka predstavke pretrpela određenu nematerijalnu štetu kao posledicu utvrđenih povreda, koja se ne može ispraviti samo time što će Sud utvrditi povredu. Procenjujući na osnovu pravičnosti, kako se to zahteva članom 41. Konvencije, Sud podnositeljki predstavke dosuđuje 4.700 evra po ovom osnovu.
B. Troškovi
52. Podnositeljka predstavke je takođe tražila naknadu troškova postupka pred ovim Sudom, a da nije navela tačan iznos, ostavljajući to nahođenju Suda.
53. Vlada je osporila ovaj zahtev.
54. Na osnovu dokumenata koje poseduje i na osnovu sudske prakse, Sud smatra da je opravdano da joj se za postupak pred Sudom dosudi iznos od 50 evra.
V. Zakonska kamatna stopa
55. Sud smatra da je primereno da zatezna kamata bude zasnovana na najnižoj kamatnoj stopi Evropske centrale banke uz dodatak od tri procentna poena.
IZ TIH RAZLOGA, SUD JEDNOGLASNO
1. proglašava predstavku dopuštenom;
3. Utvrđuje
(a) da Tužena država treba da isplati podnositeljki predstavke u roku od tri meseca od datuma kada ova presuda postane pravosnažna, u skladu sa članom 44. stav 2. Konvencije, sledeće iznose:
(i) iznose dosuđene presudom od 18. novembra 2002. godine zajedno sa doprinosima za socijalno osiguranje i kamatom, umanjeno za iznose koji su možda već isplaćeni, sa pozivom na izvršenje;
(ii) 4.700 evra (četiri hiljade sedam stotina evra), plus porez koji se može platiti, na ime nematerijalne štete;
(b) da po isteku gore navedena tri meseca do isplate, treba platiti običnu kamatu na iznose navedene pod (a) po stopi koja je jednaka najnižoj kamatnoj stopi Evropske centrale banke u zakonskom periodu uz dodatak od tri procentna poena;
