31.10.2011. godine u Beloj sali KCK u organizaciji Kulturnog centra Kruševac i Ruskog centra nauke i kulture RUSKI DOM iz Beograda održan je koncert zaslužnog umetnika Ruske Federacije Andreja Berestenka. Andrej je u 90 minuta izveo najpopularnije Ruske šlagere, a otpevao je i dve pesme sa naših prostora: jednu od Đorđa Marjanovića i jednu od Tošeta Proeskog i tako pobrao salve aplauza kruševačke publike. 
28.10.2011. godine u Centru za kulturu u Ćupriji u organizaciji ovog centra i Književnog kluba DUŠAN MATIĆ iz Ćuprije održana je promocija knjige Ljubodraga Obradovića MIRIS BOŽURA. U promociji koju je vodila Jelena Đorđević su pored autora učestvovali i njegovi prijatelji: Bora Blagojević, Mića Živanović, Branko Simić, Svetlana Đurđević, Slobodan Jovanović, Slobodan Ivanović, Milka Ižogin... Istovremeno sa promocijom otvorena je i izložba slika Save Stojkova... Pogledajte delić atmosvere, pročitajte sinopsis promocije i uživajte... 
Ljubodrag Obradović 
MOJA JE SLABOST 
Moja je slabost od nepoznatog strah i zanos da želim radost i kad je u životu krah. 
Okliznem se, padam... Opet sviće zora... Život je tako kratak, kao odsjaj meteora. 
Na 63. Međunarodnom sajmu knjiga u Frankfurtu na Majni koji je održan u vremenu od 12. do 16. oktobra 2011. godine na štandu Sedmica, Udruženje izdavača i knjižara Srbije, gosti su bili poznati dečji pesnik Momir Dragićević i pesnikinja Snežana Dragaćivić. 
Na 63. Međunarodnom sajmu knjiga u Frankfurtu na Majni pored stvaralaštva Momira Dragićevića, predstavljen je i 17 broj časopisa za kulturu i umetnost " PUTEVI KULTURE ", Kulturnog centra Kruševac. Časopis je predstavio književnik i član redakcije Momir Dragićević, koji je iz bogatog sadržaja izdvojio rubriku " Baština ", citirajući reči urednice Jelene Protić Petronijević da je posle više vekova u Kruševcu osnovana Eparhija (2010), a 23. jula 2011. godine postavljen - ustoličen u Crkvi Svetog Đorđa prvi episkop dr David Perović. Na kraju je Dragićević prisutnim piscima mahom iz Dijaspore pojasnio temu Konkursa " Atom " 20. Međunarodnog festivala humora i satire " Zlatna kaciga " 
U utorak 25.10.2011. godine u Beloj sali KCK u organizaciji Kulturnog centra Kruševac, održana je promocija knjige MOJE IKONE Žarka Koljibabića iz Niša. O knjizi, koju je izdala BESJEDA iz Banja Luke, govorili su pesnici Miloje Dončić i Veljko Stambolija, za muzički trenutak pobrinuo se Mića Živanović, stihove je pored samog autora govorio i Nikola Cuckić, a promociju je osmislila i vodila Rajna Aleksić-Marinković. 
26. oktobra u Beloj sali KCK održana je promocija knjige OD AGRESIJE DO TRIBUNALA koju je napisao general Đošan Miloš. Promociju su organizovali Kulturni centar Kruševac i Klub generala i admirala Srbije iz Beograda. Na promociji, koju je osmislila i vodila Jelena Đorđević, organizator KCK, pored samog autora knjige učešće su uzeli i: Slobodan Jovanović - pukovnik u penziji, Dušan Vojvodić - general-major u rezervi i Milutin Filipović - pukovnik u penziji. 
Na kraju promocije Dušan Vojvodić se u ime Kluba generala i admirala Srbije iz Beograda zahvalio brojnoj publici na poseti i u ime odlične saradnje dodelio prigodne nagrade Vladimiru Tasiću - predsedniku Kruševačkih socijalista, Kulturnom centru Kruševac i Galeriji Milića od Mačve. Prisutnima se obratio i Siniša Maksimović, zamenik predsednika skupštine grada Kruševca i istakao značaj koji za svaku zemlju ima njegova vojska. 
24.10.2011. godine u galeriji Milića od Mačve KOSOVO PRVI PRAG SRBIJE u Kruševcu u organizaciji Kulturnog centra Kruševac održana je izložba slika MASKE Hadži Milene Marije Magdalene Kovačević. Da veče bude neubičajeno pomogli su svojom poezijom Ljubodrag Obradović, Mića Živanović i Veljko Stambolija, kao i Branko Simić i Mića Živanović svojom muzikom. Maja Olić - urednica KCK otvorila je ovu izložbu i objavila da je Hadži Milena Marija Magdalena Kovačević osim što je odlična akademska slikarka i nesebična donatorka koja je svoje slike poklonila kruševačkim ustanovama i pojedincima... 
Na četrdestom jubilarnom FEDRASU - Republičkom dramskom festivalu sela Srbije u Malom Crniću 21.10.2011. godine u 21:00 odigrana je predstava SRPSKI RULET koju su izveli članovi dramskog studija KUD-a Vuk Karadžić Trebotina, Žabara i Male Vrbnice, a koju je napisao i režirao Dejan Radojević. 
Bio je ovo 21 nastup KUD-a Vuk Karadžić iz Trebotina (ranije Doma Kulture) na ovoj najznačajnijoj manifestaciji dramskog amaterizma u Srbiji, što su domaćini znali da cene pa su samom KUD-u Vuk Karadžić i Ljubodragu Obradoviću, potpredsedniku KUD-a i direktoru Kulturnog centra Kruševac, dodelili povelje za 40 godina trajanja i značenja FEDRASA. Pogledajte detalje sa izvođenja predstave SRPSKI RULET i otvaranja festivala.... 
Knjiga Vilete Aleksić ŽIVOT JE ČUDAN MOMAK, koja tako ekspresno izlazi pred čitaoce, samo je znak da je u Violetinom krhkom biću skockan potencijal pesnikinje koja pesmom želi da promeni taj život, koji je takav kakav jeste i koji tako brzo beži, da je pravo vreme da se poezijom zauzda, umiri i postane svima lep i dostupan... Da, ŽIVOT JE ČUDAN MOMAK i sve nas često provoza svojom klackalicom između ponora i sjaja večnosti, koju poezija obećava... (izvodi - Lj. O.) 
Violeta Aleksić 
Život je čudan momak, on ima svoja lutanja, i nikad ne zna gde mu je konak, samo se smuca, tumara... 
Nakrivi svoju kapu ponekad šeretski, čisto da olakša malo, sve svoje loše odeljke... Pa opet krene nekom putanjom, nekad brzinom vetra, a nekad polagano, i često se glasno nasmeje svakom planu unapred... 
Kao da mi želi reći: hej, ja sam mangup malo veći, i uzalud me želiš ukrotiti 
