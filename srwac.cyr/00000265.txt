Bez medalja ostali su: Nikola Stančić, do 57 kg. i Radomir Nedeljković, do 63,5 kg.
SPORT VESTI
Vukiću zlato
Takmičari vranjskog Sportskog kluba Bubamara, na prvenstvu Srbije osoba sa invaliditetom u atletici osvojili su u svojim divizijama (grupama) po jednu zlatnu i srebrnu i dve bronzane medalje.
Na takmičenju u Čačku prošlog vikenda zlatnu medalju je osvojio Dagan Vukić u disciplini skok u dalj, srebrnu Verica Đorđević u bacanju kugle, a bronzane Miloš Marković u trci na 400 metara i Stanko Ilić u bacanju kugle.
Osmanović najbolji u Lebanu
Dejan Osmanović Kaleja, legenda vranjaskog i srpskog fudbala, iako ima 39 godina ne može bez aktivnog igranja. Osmanović, koji ovog proleća igra za Radan iz Lebana, člana Prve okružne jablaničke lige, sa lakoćom daje golove iako ne trenira, a u Lebane je otišao da pomogne Radanu kako bi se plasirao u Nišku zonu. Za sada je njegov tim na trećem mestu, iza ekipa Jedinstva iz Grdelice i Jedinstva iz Gornje Stopanje. - Osmanović je svojim majstorskim potezima magnet za publiku, njegovi golovi i asistencije su nešto što motiviše naše mlade igrače zadovljni su učinkom Osmanovića čelni ljudi Radana.
BSK najgori u fer pleju
U tek završenom prvenstvu Prve srske lige istok u košarci, ekipa Pirota je zasluženo dobila pehar za fer plej. Piroćanci su imali ubedljivo najmanje poena po pitanju kazni.
Od predstavnika Pčinjsklog okruga, KK Jug je 8. mestu, KK Morava na 11. a KK BSK Junior na poslednjem 14.
Stojanović na terapiji
Igor Stojanović Žike, jedan od najboljih fudbalera malog fudbla svih vremena u Vranju, pred kraj prvenstva u Prvoj futsal ligi imao je veliki problem sa povredom prepona. Stojanović redovno ide na terapije, ali period njegovog opravka biće dug. Nada se da će biti spreman za tradicionalni letnji turnir u Ribarskoj banji.
- Skoro celu prolećnu sezonu igrao sam povređen kako bih pomogao drugovima u važnim utakmicama. Obnavljao sam povredu i sada sam odlučio da se lečim i u potpunosti saniram povredu prepona. Ukoliko ne budem spreman za turnir u Ribarskoj banji, koji obožavam, biću sreman za početak novog šampionata u Prvoj futsal ligi Srbije ističe Stojanović.
