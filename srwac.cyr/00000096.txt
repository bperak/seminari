Draga Dimitrijević Dejanović 
Ime i prezime 
Draga Dimitrijević Dejanović 
Pseudonimi 
Draga D-ća 
Prezime supruga i druga imena 
Dejanović 
Datum rođenja 
18. avgust 1840. 
Datum smrti 
26. jun 1871. 
Zemlja 
Srbija 
Jezik 
srpski 
O njenoj privatnoj situaciji 
Draga Dejanović je rođena u Staroj Kanjiži 1840. godine. Školivanje je započela u institutu Vinčikov u Temišvaru, a potom nastavila u Pešti gde je upoznala osnivače Ujedinjene omladine srpske i priključila se radu te organizacije. Nakon neuspelog braka 1862. prišla je glumačkom ansamblu Srpskog narodnog pozorišta u Novom Sadu, ali ubrzo odlazi u Beograd gde je ostala do 1864. godine. Napustivši Beograd radila je u Starom Bečeju, kao učiteljica. Umrla je na porođaju u 31 godini. 
O njenoj profesionalnoj situaciji 
Zbog stavova koje je zastupala Draga Dejanović je s pravom navana prvom srpskom feministkinjom. Ona se kroz seriju predavanja javno i energično zalagala za neophodnost obrazovanja ženske dece. Obraćajući se direktno srpskim majkama pokušala je da na što delotvorniji način ukaže na ovaj problem. Takođe je i energično kritikovala žene zbog njihove pasivnosti i nespremnosti da se promene. Drgaga Dejanović je, u duhu vremena u kome je živela i stvarala, pisala i poeziju. Njen poetski opus se deli na ljubavnu i rodoljubivu poeziju. Prve pesme su joj štampane u Danici, a kasnije je objavljivala i u Zastavi, Javoru. Rodoljubivom poezijom Draga je želela da probudi narodnu samosvest. Tekstovi i predavanja kojima se obraćala srpkinjama i srpskim majkama štampani su u Matici i Mladoj Srbadiji, časopisu Ujedinjene omladine srpske. Draga Dejanović je za sobom ostavila u rukopisu, nedovršenu dramu Dioba Jakšića, pripovetku Svećenik u Morlaku, pesmu Mučenik i pedagošku raspravu Mati. 
