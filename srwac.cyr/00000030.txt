gospodin Goran Batak, savetnik za upravljanje restrukturiranjem u Ministarstvu ekonomije i regionalnog razvoja, kao i 
direktori i predsednici sindikalnih organizacija preduzeća metalske industrije u restrukturiranju, 
na temu: STATUS, POLOŽAJ I PERSPEKTIVA RADNIKA I PREDUZEĆA METALSKE INDUSTRIJE U RESTRUKTURIRANjU, zauzela je sledeće: 
OCENE, STAVOVE I ZAHTEVE 
Položaj radnika i preduzeća metalske industrije Srbije koji se nalaze u postupku restrukturiranju krajnje je težak, neizvestan i bremenit tržišnim, finansijskim, razvojnim i kadrovskim problemima. Prosečna zarada radnika u ovim preduzećima je oko 22.000 dinara, a preduzeća se nalaze u zoni nelikvidnosti, tehnološkog zaostajanja, nesprovođenja postupka restrukturiranja, nedostatka obrtnih i sredstava za razvoj, nedostupnost domaćeg tržišta, sporost oko garancija za poslove u izvozu, kao i nedovoljna efikasnost Agencije za privatizaciju u vezi njihove nadležnosti nad ovim preduzećima. 
Napred iznete ocene nam daju za pravo da iznesemo stav da, i pored napora nadležnih ministarstava, sistemsko rešenje za položaj radnika i preduzeća metalske industrije u restrukturiranju nije nađeno. Naprotiv, radnici ovih preduzeća se, iz meseca u mesec, nalaze u sve težem položaju sa pretnjom fatalnog kraja. 
Iz tih razloga, svesni značaja ovih preduzeća za radnike, gradove sa njihovih lokacija, kao i Republiku Srbiju, prihvata se prezentacija o položaju preduzeća u restrukturiranju i tamo iznetih predloga. Na osnovu toga i iznetih diskusija, predlažemo i zahtevamo sledeće: 
Da se pod hitno nađe način i da se spreče blokade računa preduzeća u restrukturiranju, a povodom sentence pravnog mišljenja Vrhovnog kasacionog suda Srbije, koja je direktno suprotna članu 20 ž. Zakona o privatizaciji. Ukoliko se proces blokade računa ne zaustavi u narednih nekoliko dana, mnoga preduzeća će otići u stečaj, a mislimo da nam to nije cilj. U međuvremenu predlažemo da se pitanje prava radnika po izvršnim sudskim presudama reši tako: 
da se svi radnici dovedu u ravnopravan položaj (misli se na one radnike koji nisu tužili svoje preduzeće), 
da se, potom, ovo pitanje reši kao stara devizna štednja ili pretvaranje duga u kapital preduzeća. 
Vlada RS bi, u tom smislu, trebala da donese određene odluke, a menadžment i sindikat u preduzećima bi trebali da obazbede određene saglasnosti radnika. 
Da se, u saradnji menadžmenta preduzeća i Agencije za privatizaciju, utvrdi vlasnička struktura kapitala svih preduzeća metalske industrije u restrukturiranju. Nakon toga, da se za sva preduzeća gde je Republika Srbija vlasnik kapitala preko 50 %, donese odluka da su to državna preduzeća. 
Imajući u vidu tačku 7. obaveze Vlade Republike Srbije po Socijalno-ekonomskom sporazumu Vlade, sindikata i poslodavaca, koji je zaključen 29. aprila 2011. godine, tražimo od Vlade RS da preduzme konkretne mere da, na tenderima koji su u toku i u budućim tenderima, prednost za dobijanje posla dobiju domaća preduzeća i tako zaposlimo naše radnike. Predlažemo da se u tom smislu formira telo pri Vladi RS sa kojim bi se moglo kontaktirati i prijavljivati kršenje ove obaveze Vlade RS. 
Tražimo da se, u saradnji sindikata, menadžmenta preduzeća i Vlade RS napravi analiza proizvodno-finansijske, tržišne, razvojne i kadrovske pozicije ovih preduzeća. Analiza, pored rečenog, treba da obuhvati i interes Srbije za proizvodnim programom ovih preduzeća i razvojnim mogućnostima koje imaju. 
Imajući u vidu da su preduzeća u restrukturiranju opterećena velikim dugovima, da se dugovi gomilaju i povećavaju nerealnim obračunom i pripisom kamata i da to može onemogućiti uspešnu privatizaciju, predlažemo da se odmah: 
utvrdi struktura duga, posebno glavnice, posebno kamate, 
da se, u skladu sa odredbama Uredbe o postupku i načinu restrukturiranja subjekta privatizacije pristupi otpisu duga, reprogramiranju, konverziji i sl. u cilju omogućavanja normalnog poslovanja i čišćenja preduzeća od finansijskih obaveza. 
Utvrde druga oslobađanja za ova preduzeća, posebno smanjenja poreza za 50 % i doprinosa za 30 %, odnosno utvrditi progresivnu stopu oporezivanja. Takođe, ova preduzeća osloboditi određenih taksi dok se nalaze u procesu restrukturiranja. 
Najveći broj preduzeća u restrukturiranju ima tržišnu valorizaciju, ali se suočava sa teškoćom obezbeđivanja obrtnog kapitala za već ugovorene poslove, odnosno banke neće da im daju kredite ili za to traže katastrofalno nerealne kamate, koje ne može da pokrije ni jedna produkcija. Neophodno je naći načina za obezbeđenje obrtnog kapitala pod normalnim tržišnim uslovima zemalja razvijene privrede. 
U cilju poboljšanja materijalnog položaja zaposlenih, tražimo donošenje aktivnih mera preraspodele bogatstva u korist radnika, koji sa zaradom od 22.000 dinara u proseku više ne mogu normalno da žive. U tom smislu predlažemo: 
da Socijalno-ekonomski savet RS, odnosno Vlada RS donosi posebnu minimalnu zaradu za zaposlene u realnom sektoru. Na taj način bi se deo bogatstva koji kapitalisti nerealno uzimaju od radnika vratio radnicima, 
Tražimo da se realizuje tačka 4. obaveze Vlade RS iz Socijalno-ekonomskog sporazuma od 29. aprila 2011. godine. 
Polazeći od iznetog u tački 1. rimsko III, bez čijeg će rešavanja, svi napori da se preduzeća restrukturiraju i pripreme za privatizaciju, pasti u vodu tražimo od Potpredsednice Vlade RS da nas izvesti koje su mere preduzete da se blokade računa preduzeća u restrukturiranju spreče, odlože ili na drugi način reši ovaj gorući problem. 
