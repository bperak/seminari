Ekipe rumskog Crvenog krsta imale su sjajan nastup na p okrajinsko m takmičenj u u pružanju prve pomoći i realističkom prikazu povreda, stanja i oboljenja, koje je proteklog vikenda održano u našem gradu. U sve tri kategorije Rumljani su bili među prve četiri ekipe i samim tim izborili su plasman na republičko takmičinje. Rezultati su sledeći: u kategoriji realističko g prikaz a povreda, stanja i oboljenja prvo mesto je osvojila ekipa Novog Sada, drugi su bili Somborci, treći domaćin Ruma, dok je Pančevo zauzelo četvrto mesto. U kategoriji pružanja prve pomoći podmladak, najbolji je bio Novi Sad, zatim slede Pančevo, Ruma i Kikinda. Kada je u pitanju prva pomoć kategorija omladina, prvo mesto je osvojio Sombor, drugi su bili Rumljani, slede Pančevo i Novi Sad.
Kapiten ekipe Rume Jelena Žarković smatra da je njena ekipa opravdala epitet jedne od najboljih u Vojvodini. " Ponovo smo osvojilo srebro u konkurenciji omladine, a i u drugim kategorijama smo dokazali kvalitet naše ekipe. Srećni smo jer smo kao domaćin imali i obavezu više da pružimo maksimum, što smo i učinili. Samo takmičenje je proteklo lepo, sklopili smo neka nova prijateljstva, što nije nimalo manjeg značaja od ostvarenih rezultata. Nadam se da ćemo i na republičkom takmičenju biti još i bolji.
Predsednik organizacionog odbora pokrajinskog takmičenja Branislav Vuletić, zadovoljan je kako je proteklo samo takmičenje. " Ruma je zaista iskazala veliku dozu ozbiljnosti i zasluženo je bila domaćin ovog velikog takmičenja. Sve ekipe su pozitivno ocenile boravak u Rumi, što nas u organizacionom odboru posebno raduje. Na poligonima su pokazana velika znanja i veštine, bez čega takmičenje sigurno ne bi bilo uspešno ".
Ponosan na organizaciju takmičenja svakako je i predsednik opštinskog odbora Crvenog krsta Ruma dr Miroslav Milošević, koji smatra da je na jedan izuzetan način završeno nadmetanje u Rumi. " Ja zaista moram reći da se veoma srećan izdanjima naših ekipa. Potajno smo priželjkivali i neko prvo mesto, međutim, ne treba biti neskroman, u svim kategorijama smo dokazali kvalitet tako da nemam nijednu primedbu na rad naših takmičara. Prijaju i pohvale za samu organizaciju takmičenja. Mi smo poznati po gostoprimstvu i naravno da nam godi što su se svi gosti osećali kao da se takmičenje održava u njihovoj sredini. Ruma je uvek bila grad otvorenog srca, što smo mi ovog vikenda ponovo dokazali ".
