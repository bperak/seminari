MENI 
Nacionalni okvir kvalifikacija Srbije 
Nacionalni okvir kvalifikacija (NOK) je instrument kojim se uređuju pitanja kvalifikacija potrebnih tržištu radne snage i predstavlja osnovu za primenu koncepta celoživotnog učenja. Republika Srbija razvija NOK uvažavajaći specifičnosti obrazovnog sistema i srpske tradicije u obrazovanju, kao i principe evropske obrazovne prakse posebno Evropskog okvira kvalifikacija. 
Predlog NOK-a za nivo srednjeg stručnog obrazovanja, stručnog usavršavanja i drugih oblika stručnog obrazovanja u Srbiji je rezultat rada međuresorne radne grupe. Radna grupa je formirana 10.11.2010. godine, od strane Ministarstva prosvete i nauke, kojom predsedava Mirjana Bojanić a u čijem radu učestvuju i ostali zaposleni u Sektoru za razvoj kvalifikacija i mrežu škola. 
NOKS obuhvata kvalifikacije u stručnom obrazovanju od prvog do petog nivoa, budući da je Nacionalni savet za visoko obrazovanje 23.04.2010. godine usvojio predlog nacionalnog okvira kvalifikacija u Srbiji za visoko obrazovanje u kome su definisani deskriptori od šestog do osmog nivoa http://nsvo.etf.rs 
Preporuka Radne grupe je uspostavljanje jedinstvenog integralnog nacionalnog okvira kvalifikacija u Srbiji kojim bi bili obuhvaćeni svi nivoi i vrste kvalifikacija bez obzira na način sticanja, kroz formalno ili neformalno obrazovanje odnosno informalno učenje životno ili radno iskustvo, kao i životno doba u kome se stiču kvalifikacije (mladi ili odrasli). 
Nacionalni okvir kvalifikacija u Srbiji definiše i procese i institucije (tela, organizacije) odgovorne za utvrđivanje kvalifikacija i standarda kvalifikacija, načine i uslove za sticanje, upoređivanje i prepoznavanje kvalifikacija, kao i druge mehanizme za obezbeđivanje kvaliteta. 
S vrha razvoja NOKS-a je uređenje sistema kvalifikacija koje se stiču obrazovanjem i obučavanjem u skladu sa zahtevima društveno-ekonomskog razvoja, podrška primeni koncepta celoživotnog učenja i omogućavanje lakše pokretljivosti radne snage. 
Ciljevi uspostavljanja NOKS-a su: 
razvoj standarda kvalifikacija zasnovanih na zahtevima privrede i društva; 
Kvalifikacija je formalno priznanje stečenih kompetencija. Pojedinac stiče kvalifikaciju kada nadležno telo utvrdi da je zadovoljio ishode učenja prema zadatom standardu kvalifikacije, o čemu izdaje javnu ispravu (diplomu ili sertifikat). 
Nivoi kvalifikacija - integralni nacionalni okvir kvalifikacija u Srbiji u ovoj fazi ima osam nivoa. U NOKS-u su za svaki nivo kvalifikacija, od prvog do petog, utvrđeni opisi znanja, veština, sposobnosti i stavova (u daljem tekstu: deskriptori) neophodni za obavljanje zanimanja ili dalje učenje. 
S tandard kvalifikacije je dokument koji propisuje sadržaj kvalifikacije, a sastoji se najmanje od sledećih elemenata: 
Standardi kvalifikacija su još uvek u razvojnoj fazi, obzirom da se tek uspostavljaju metodologija, tela i procedure za njihovu izradu. Savet za stručno obrazovanje i obrazovanje odraslih dao je pozitivno mišljenje o 14 standarda kvalifikacija koje možete videti ovde. 
Nosioci procesa razvoja i identifikovanja potreba za kvalifikacijama su sektorska veća koja predstavljaju novinu u srpskoj praksi. 
