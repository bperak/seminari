Vijetnam, Irak, Avganistan, a evo sada i Kosovo. U neko skorije vreme u južnu srpsku pokrajinu stići će 525. borbeno-izviđačka brigada SAD. Ova je jedinica poznata između ostalog i zbog učešća u operaciji kao što je Pustinjska oluja. Prvi put za nešto više od deset godina ova brigada Vojske SAD u sastavu mnogonacionalne vojne grupe Istok, staće na čelo mirotvorne operacije na Kosovu, zamenivši rezerviste iz Nacionalen garde.
Recimo i to da je na samom vrhuncu, 1999. godine, broj američkih vojnika na Kosovu je dostizao 7000. Sada, u smislu smanjenja troškova, broj vojnika je otprilike 10 puta manji. Ranije se očekivalo, da će američki vojni kontigent napustiti pokrajinu do kraja 2012. godine, predavši bazu Bondstil u ruke predanim saveznicima Kosova - Turskoj. Ali, onda se pojavio novi rok - do juna 2013. godine. Ovaj datum, inače je bitan i zbog toga što je tada najavljeno formiranje Vojske Kosova. Za sada je nejasno do kada će u pokrajini ostati pripadnici 525. brigade. Srbi koji žive na severu Kosova, ovu činjenicu, da oni uopšte dolaze smatraju pretnjom, jer se upravo američki kontigent KFOR-a uz nemački, smatra najnelojanijim. Podsetimo se na primer epizode, kada jedan od američkih komandanata KFOR-a nije dozvolio prolaz hitnoj pomoći koja je žurila da pomogne ranjenim Srbima. Govori predsednik srpskog nacionalnog veća severnog KiM Milan Ivanović:
- Upravo u toku prošle godine i u toku svih ovih tih godina imali smo prekomernu upotrebu sile, bezrazložno pucanje na nenaoružani narod prilikom mirnih protesta i demonstracija, odnosno prilikom postavljanja barikada radi sprečavanja dolaska albanskih carinika i policajaca na naše administrativne prelaze prema Srbiji i pokušaja našeg odvajanja od naše republike Srbije američki vojnici su u dva navrata najmanje u Leposaviću otvorili rafalnu paljbu iz automatskog oružja na nenaoružani narod takođe i u Zvečanu prilikom čega je bilo više teže povređenih srpskih civila. Pa mislim da su oni u funkciji zastrašivanja sada da bi Srbi prihvatili ona nametnuta rešenja, rešenja pod pritiskom, koja nama onemogućavaju opstanak i ostanak na KiM da tu dolaze da bi sprečili proteste i naravno u onom u najgorem scenariju da bi pomogli i albanskim specijalnim snagama, i policiji, i bezbednosnim snagama, koje su oni obučavali u potrebi nametanju te nezavisne države posebno na severu.
Sa svoje strane, beogradski vojsni analitičar Aleksandar Radić smatra da američke specijalne jedinice dolaze pre svega, kako bi smirile Prištinu.
- Slanje jedinice koja sada dolazi na teren ukazuje na to da Amerikanci žele pre svega da, s obzirom na to da je to relativno mali broj lica, pošalju poruku vlastima u Prištini da se misli ozbiljno. Znači ne sme da bude narušavanja bezbednosti u situaciji kada se očekuje da se konačno postigne politički kompromis, a potpuno je jasno da u ovom trenutku jedina politička snaga na terenu koja može da stvori ozbiljne bezbednosne probleme su vlasti iz Prištine. Pojačavanje KFORA je usmereno pre svega kao demonstracija sile na terenu prema svim ekstremistima. Naravno u praksi u ovom trenutku albanski ekstremisti su ti koji bi mogli da izazovu najveće probleme ali niko iz KFORA to ne bi tvrdio. Uglavnom uloga KFORA svodi se na pre svega demonstraciju sile i bilo bi dobro kada bi ostalo unutar tih okvira.
Čitav niz srpskih medija, međutim, smatra, da sever pokrajine može iskliznuti nezavisno od ishoda pregovora Tačija i Dačića, a time se i objašnjava ojačavanje redova KFOR. U korist tog scenarija govore i događaji sa severa Kosovske Mitrovice koja je uglavnom naseljena Srbima. Sada to više podseća na dešavanja iz, recimo, Iraka. Samo od početka godine bilo je zabeleženo više od 20 eksplozija: na sreću, bez ljudskih žrtava, ali sa povređenima i materijalnom štetom. Ni jedan slučaj do sada nije rešen.
Dodaj komentar
