D anas, 16. novembra 2010. godine, gradonačelnik Novog Sada Igor Pavličić i direktor JP Zavod za izgradnju grada Borislav Novaković obišli su radove na izgradnji Bulevara Evrope na potezu od Ulice Kornelija Stankovića do Rumenačkog puta.
Projekat za ovu deonicu Bulevara Evrope izradio je Urbisprojekt AD iz Novog Sada.
U okviru realizacije ove investicije izgradiće se magistralni vodovod, atmosferska kanalizacija, saobraćajne površine i javna rasveta.
Počelo je nanošenje nosećih slojeva asfalta na deonici bulevara koju gradi DOO " Europark ", a ukupna dužina buduće saobraćajnice (od Kornelija Stankovića do Rumenačkog puta) je oko 1.800 metara.
SAOBRAĆAJNE POVRŠINE
I DEONICA od Ulice Kornelija Stankovića u dužini od oko 1147 metara
izvođač radova:
DOO ' ' Europark ' ' Jajinci Beograd
vrednost:
244.581.626 dinara
II DEONICA do Rumenačkog puta u dužini od oko 632 metra rekonstrukcija Rumenačkog puta sa raskrsnicom u dužini od 340 metara
izvođač radova:
DOO ' ' Put-invest ' ' Sremska Kamenica
vrednost:
243.854.582 dinara
MAGISTRALNI VODOVOD I ATMOSFERSKA KANALIZACIJA
izvođač radova:
GP GRADITELj NS doo Novi Sad
vrednost:
113.148.887 dinara
Izgradnjom Bulevara Evrope i Somborskog bulevara, Grad Novi Sad rešava svoj, iz godine u godinu sve izraženiji problem, a to je: stanje putne mreže i gužve u saobraćaju. Novi bulevari znače šansu i za novi privredni razvoj onih delova našeg grada koji su udaljeni od centra, čime se podstiče rešavanje, ipak najvećeg problema danas, a to je otvaranje novih radnih mesta.
