Verica Srećković
je profesor jezika iz Beograda, ljubitelj reči kakao pisane, tako i usmene, ali i muzike i pokreta. Voli prirodu i komunikaciju sa ljudima, zbog čega se i bavi stranim jezicima da bi mogla da sa što više ljudi razgovara i razmenjuje znanja i iskustva. Pristupila projektu Kuće dobrih vesti jer smatra da život može biti ispunjen samo kada se čine lepe i humane stvari, kada se pomaže drugima, što je za nju najveće zadovoljstvo.
BEOGRAD Da je ljubav sveprisutna i uvek nađe svoj dobar put i u najtežim situacijama i vremenima, moglo se videti i na sinoćnjem koncertu pop pevača Željka Vasića na kome je svako mogao da u svoje naručje naprosto prigrli pregršt emocija. Vrhunac je bio kada je jedan od prisutnih mladića zaprosio svoju devojku pred prepunom dvoranom beogradskog centra Sava.
Potez bi se mogao nazvati hrabrim, a nadasve romantičnim, pogotovo u današnje vreme kada je opšteprisutan problem spajanja i onih pravih pronalaženja između mladića i devojaka. Jednom rečju, predivna scena - u vreme kada se dešava gomila tmurnih stvari, kada se informacije vrte uglavnom oko raznih neprijatnih događaja, vremenskih i drugih prirodnih nepogoda i ostalih crnila, zapljusluna je emocijama sve prisutne.
Ljubav sveprisutna
Željko je prethodno rekao da na njegovim koncertima uvek ima hrabrih mladića koji zaprose svoje lepše polovine, pa da će tako biti i ovog puta. Jedan mladić je potom zaprosio devojku koja je pristala i potom se prolomio gromki aplauz publike i svih prisutnih na bini. Željko je verenicima poželeo svu sreću u životu (željama se pridružuje i Kuća dobrih vesti), pa se koncert nastavio u još vedrijem raspoloženju. Željko je koncert počeo čuvenom pesmom " Voli me i ne voli me ", a potom su se ređali i drugi hitovi, poput " Željo moja ", " Žena kao ti ", " Samo moja " i mnoge druge. Atmosfera je bila fantastična, publika je sve vreme bila na nogama pevajući i igrajući.
Na Željkovom koncertu su pevali i njegovi gosti Dado Glišić i Cvija. Njih dvojica su, takođe, nagrađeni aplauzom za numere koje su izveli. Dado je otpevao pesmu " Neponovljiva ", dok je Cvija zajedno sa Željkom otpevao " Zanjiši kukovima " uz prethodnu Željkovu šaljivu rečenicu da je obećao da će njihati kukovima. Pored benda koji ga je pratio, Željku su se na bini često pridruživale devojke koje su plesale i time upotpunile vizuelni utisak koncerta. Željko je još jednom zajedno sa Dejanom Petrovićem i trubačima, koji su takođe bili gosti na koncertu, otpevao istu pesmu kojom je i započeo koncert " Voli me i ne voli me " posle čega je bina prekrivena konfetama, što je doprinelo čaroliji trenutka. Željko je završio koncert ovom pesmom, uz burne aplauze oduševljene publike. Izvor: Kuća dobrih vesti
PARIZ - Jedna hrabra Francuskinja, 32. godišnji agent pariskog osiguravajućeg društva Katarina Š. (Catherine) pružila je na adekvatan način prvu pomoć šoferu autobusa koga je na jednoj stanici ranio putnik i spasila ga od sigurne smrti.
