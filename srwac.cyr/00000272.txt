G8: sadržajno i bez problema
20.05.2012. -
Najsadržajniji i neproblematičniji tako je ruski premjer Dmitrij Medvedev okarakterisao samit u Kemp Dejvidu, uporedivši ga sa prethodnim susretima velike osmorke. Ključna tema razgovora šefova država i vlada bila je ekonomija. Na završnoj konferenciji za štampu Dmitrij Medvedev je uporedio planove za spašavanje Grčke sa planovima Maršala.
Prizemna kuća sa brojem 1, naslagana drva, stepenište i ispred svega toga mikrofon - to je fon, na kojem je održana konferencija za štampu učesnika sastanka u Kemp Dejvidu, - na kraju je još jednom Medvedev naglasio neformalan karakter samita osmorke.
Događaji koji se zadnjih dana odvijaju u evrozoni posebno u Grčkoj faktički su preduhitrili tok diskusije lidera vodećih država. Kolebanja evra zabrinjavaju kako Evropsku uniju, tako i druge zemlje uključujući Rusiju. U isto vreme, spasiti Evropu ne mogu ni Moskva, ni Vašington, razjasnio je Dmitrij Medvedev poziciju osmorke dopisniku Glasa Rusije.
Spašavanje Evrope problem je Evropske unije i zemalja evrozone. Treba izvršavati odluke, koje su prethodno donete. Potrebno je baviti se fiskalnom konsolidacijom, zauzeti odgovorniju budžetsku poziciju. Sa druge strane, nemoguće je ispunjavati budžetske obaveze ukoliko ne bude ekonomskog rasta. To je taj set prioriteta, koji u svakom slučaju treba da bude pred privredama. Pozicija u vezi Grčke dospela je u kominike, iako prvobitno nije bila tamo prisutna. Ova pozicija se sastoji u tome, da Grčka treba da ostane unutar evrozone. U svakom slučaju države velike osmorke iznose ovu želju. Ali samo njihova želja nije dovoljna. Potrebno je da to bude želja naroda Grčke.
Ali ipak, uprkos značajnosti grčke tematike, razgovor u Kemp Dejvidu nije se sveo samo na ekonomsku problematiku, nastavio je Dmitrij Medvedev.
Vođene su diskusije po pitanjima koja su u vezi sa opštom političkom situacijom, situacijom oko Sirije, oko iranskog nuklearnog programa. O svemu je vođen ozbiljan razgovor. Prodiskutovana je situacija u vezi takozvanog arapskog proleća i događaja na Bliskom istoku. Diskutovalo se o prehrambenoj bezbednosti.
Kemp-dejvidski program Dmitrija Medvedeva sadržao je ceo niz bilateralnih susreta. Ruski premjer se upoznao sa izabranim francuskim predsednikom Fransua Olandom. Sa kancelarkom Nemačke Angelom Merkl Medvedev je razgovarao o razvoju bilateralnih odnosa i o genetskoj uzajamnoj vezi privreda Rusije i Nemačke. Deo razgovora sa predsednikom italijanske vlade Montijem bio je izdvojen za velike projekte koji vezuju Rusiju i Italiju. A premjer Britanije Devid Kamerun pozvao je Dmitrija Medvedeva da poseti Olimpijske igre u Londonu. Što se tiče susreta sa Barakom Obamom, iznenađenje je bilo mesto susreta tik uz samu kuću, ispričao je ruski premjer.
Susret je bio u neformalnoj atmosferi bez kravata, pa i bez sakoa. Protekao je u prijateljskom tonu. Razgovarali smo o tome šta je urađeno proteklih godina. Čak se moje pojavljivanje ovde može razmatrati kao snaga kontinuiteta politike resetovanja. Skrenuo sam pažnju, da je Rusija obišla SAD po obimu investicija. Za naše investitore to je dobro. Ali za toliko veliku privredu, kao američka, to je loše.
Dmitrij Medvedev je uručio Baraku Obami pismo Vladimira Putina. Kako je rekao premijer, u pismu su iznete pozicije Rusije po pitanjima spoljnopolitičke aktivnosti i odnosa sa SAD.
Lideri zemalja G8 uskoro će se ponovo sresti na junskom samitu dvadesetorice. Posmatrači su ubeđeni: bez obzira na format, osnovne teme kemp-dejvidskog susreta biće predmet diskusija i u meksičkom Los Kabosu.
