Utorak, 23.4.2013. godine - Prema članu 80 a Zakona o penzijskom i invalidskom osiguranju (Sl. glasnik RS, br. 34 / 2003, 64 / 2004 odluka USRS, 84 / 2004 dr. zakon, 85 / 2005, 101 / 2005 dr. zakon, 63 / 2006 odluka USRS, 5 / 2009, 107 / 2009, 101 / 2010 i 93 / 2012, u daljem tekstu: Zakon) penzija se usklađuje od aprila 2013. godine, tako što će se povećati za 2 %. U skladu sa ovom zakonskom odredbom, direktor Republičkog fonda za penzijsko i invalidsko osiguranje doneo je Rešenje o vrednosti opšteg boda od aprila 2013. godine (Službeni glasnik RS, broj 31 / 2013, u daljem tekstu: Rešenje). Prema tekstu Rešenja, usklađena vrednost opšteg boda iznosi 708,61 dinar, od aprila 2013. godine.
1. Usklađivanje penzija i novčanih naknada za telesno oštećenje i za pomoć i negu od 1. aprila 2013. godine
Od 1. aprila 2013. godine usklađuju se povećavaju penzije i novčane naknade za 2,00 %, što je u skladu sa tačkom 1. Rešenja, koje je doneo direktor Republičkog fonda za penzijsko i invalidsko osiguranje (u daljem tekstu: Fond).
Po istoj stopi rasta od 2,00 % povećan je i najniži zakonski iznos penzije.
2. Usklađivanje vrednosti opšteg boda od 1. aprila 2013. godine
Prema članu 70. Zakona, vrednost opšteg boda je nominalni iznos koji predstavlja količnik izračunatog zbira penzija i zbira ličnih bodova svih korisnika starosne i invalidske penzije koji su pravo na penziju ostvarili u periodu od 1. januara 2001. godine do 30. juna 2002. godine, a isti je za sve penzionere.
U skladu sa Rešenjem, od 1. aprila 2013. godine vrednost opšteg boda se usklađuje, odnosno povećava za 2,00 %. Poslednja važeća usklađena vrednost opšteg boda, koja je važila za period oktobar 2012. mart 2013. godine, iznosila je 694,72 dinara. Uvećanjem ovog iznosa za 2,00 % dobija se nova vrednost opšteg boda od 708,61 dinara, koja važi od 1. aprila 2013. godine, a zaključno sa 30. septembrom 2013. godine.
3. Usklađivanje naknada zarade invalidima rada II i III kategorije od 1. aprila 2013. godine
Prema odredbama Zakona, invalidi rada rade sa skraćenim radnim vremenom, pa na taj način za časove koje ostvare na radu kod poslodavca imaju pravo na zaradu, a za preostalo radno vreme koje ne rade dobijaju naknadu zarade od Fonda. Prema članu 224. Zakona, invalidi rada II i III kategorije zadržavaju iznos naknade koju su koristili na dan stupanja na snagu Zakona, s tim što ona ne može biti veća od 50 % iznosa prosečne zarade po zaposlenom u Republici u 2002. godini, koji objavljuje republički organ nadležan za poslove statistike, a usklađuje se na način predviđen za usklađivanje penzija.
Treba podsetiti da je prosečna zarada po zaposlenom u Republici u 2002. godini, koju pominje Zakon, iznosila 13.260,00 dinara, a da je 50 % te zarade iznosilo 6.630,00 dinara. Sa stanovišta sprovođenja navedene zakonske odredbe, za isplatu u drugom tromesečju 2003. godine to je značilo:
1) invalidu rada koji je u martu 2003. godine primio naknadu zarade ispod 6.630,00 dinara, ta naknada zarade je usklađivana na način predviđen za usklađivanje penzija, odnosno po stopi u kojoj je sadržan zbir polovine koeficijenta rasta odnosno pada troškova života i polovine procenta rasta odnosno pada zarada u Republici u prethodnom kvartalu; prvo usklađivanje ovih naknada zarade je izvršeno 1. jula 2003. godine;
2) invalidu rada koji je u martu 2003. godine primio naknadu zarade iznad 6.630,00 dinara, ta naknada zarade se nije usklađivala sve dok se nije izjednačila sa iznosom 50 % prosečne zarade u Republici; konkretno, ako je invalid rada za mart primio naknadu zarade od 7.000,00 dinara, on je nastavio da je u tom iznosu prima za oktobar i naredne mesece bez usklađivanja, sve dok 50 % prosečne zarade u Republici nije iznosilo više od 7.000,00 dinara.
To je bila situacija u vezi sa isplatom naknade zarade invalidima rada za oktobar, maj i jun 2003. godine dakle, to je bila prva primena Zakona u ovom segmentu. Poslednji podatak o usklađenom iznosu naknade zarade invalidima je iz oktobra 2012. godine i iznosio je 21.099,58 dinara. Pošto se od 1. aprila 2013. godine limitirana naknada zarade invalidima rada usklađuje povećava za 2,00 %, ona za period april 2013. septembar 2013. godine iznosi 21.521,57 dinara.
U narednoj tabeli su dati svi dosadašnji i sada važeći podaci o usklađenom iznosu limita isplate naknade zarade invalidima II i III kategorije invalidnosti:
Red.
broj
Kvartal
Usklađeni limitiran iznos naknade zarade
1
Oktobar, maj, jun 2003. godine
6.630,00
2
Jul, avgust, septembar 2003. godine
7.139,85
3
Oktobar, novembar, decembar 2003. godine
7.351,90
4
Januar, februar, mart 2004. godine
8.254,71
5
10.198,40
11
Oktobar, novembar i decembar 2005. godine i januar, februar i mart 2006. godine
10.561,46
12
April, maj, jun, jul, avgust i septembar 2006. godine
11.442,29
13
13.540,92
16
Januar, februar i mart 2008. godine
15.038,55
17
April 2008. godine septembar 2008. godine
16.086,74
18
Oktobar 2008. godine novembar 2010. godine
18.359,80
19
18.727,00
20
April 2010. godine septembar 2011. godine
19.756,99
21
Oktobar 2011. mart 2012. godine
19.994,07
22
April 2012. godine septembar 2012. godine
20.685,86
23
Oktobar 2012. mart 2013. godine
21.099,58
24
April 2013. septembar 2013.
21.521,57
Prema tome, usklađeni iznos najviše naknade zarade invalidima II kategorije od 1. aprila 2013. godine iznosi 21.521,57 dinara, i primenjuje se zaključno sa isplatom za mesec septembar 2013. godine.
Na osnovu ovih elemenata možemo precizirati sledeći položaj invalida rada u isplati njihove naknade za naredni period, s tim što se podsetimo da po osnovu naknade zarade invalidu rada se obračunavaju sledeće poreske obaveze:
Vrsta obaveze
Na teret
osiguranika
Na teret
isplatioca
Ukupno
Naknada zarada invalida II kategorije na teret Fonda PIO
Doprinos za zdravstveno osiguranje
12,30 %
12,30 %
Porez na zaradu
12 %
12 %
Osnovica:
1) za porez bruto naknada zarade (neto naknada zarade porez);
2) za doprinos neto naknada zarade.
1) Ako naknada zarade invalida iz marta 2003. godine, uvećana za korekcije za treće i četvrto tromesečje 2003. godine, zatim za sve periode u 2004, 2005, 2006, 2007, 2008, 2009, 2010, 2011 i 2012. godini i do aprila 2013. godine iznosi, na primer, 20.000,00 dinara, dakle manje od limitiranih 21.521,57 dinara, isplaćivaće se taj iznos naknade zarade. Odnosno, pošto je u ovom slučaju usklađena naknada zarade zaposlenog niža od usklađenog iznosa prosečne zarade u Republici iz 2002. godine od 21.521,57 dinara, invalidu se isplaćuje niži iznos njegove usklađene naknade zarade od 20.000 dinara.
2) Ako invalid rada ima naknadu zarade veću od usklađene osnovice od 21.521,57 dinara, on će tu naknadu zarade nastaviti i dalje da prima. Na primer, invalid rada je za mart 2003. godine primio naknadu zarade od 23.000,00 dinara, on će nastaviti da je u tom iznosu prima i za period april 2013. septembar 2013. godine bez usklađivanja, sve dok 50 % prosečne zarade u Republici za 2002. godinu od 6.630,00 dinara posle usklađivanja po zakonskim periodima ne bude iznosilo više od 23.000,00 dinara.
Naknada zarade utvrđena za invalide rada počev od aprila 2013. godine se isplaćuje u istom iznosu i za maj, jun, jul, avgust i septembar 2013. godine. Sledeće usklađivanje naknade zarade za invalide rada izvršiće se 1. oktobra 2013. godine.
Princip usklađivanja za invalide III kategorije je isti kao i za invalide II kategorije.
