Orden svim ženama
Definiciju uspešne žene teško je fokusirati na odrednice koje bi se mogle primeniti na uspešne ljude uopšte. Lako je kod sportista (kinja) bilo kog ranga proceniti uspešnost. Tabelarni prikaz potvrđuje više od reči. I kod priznatog umetnika (ce) nije teško izdvojiti manje uspešne od uspešnih. Potvrda su nagrade, priznanja, prisutnost u medijima. I političarima (kama) se rejting meri istraživanjima, glasovima na izborima. Književnik (ca) je uspešan ako proda ceo tiraž objavljene knjige, slikar (ka) ako mu platno visi u gradskoj kući ili ima pregršt nagrada na konkursima. Kako onda izdvojiti uspešne žene od neuspešnih na rukovodećim poslovima. Svaka od njih zaslužuje da bude istaknuta kao pobednica u okolnostima pod kojima rukovodi. Tim pre što je kao domaćica i majka i u kući na rukovodećoj funkciji. Uzmimo da su sve uspešne, neka manje, druga više. Kriterijum po kome pravimo odabri je po nečemu bolja od drugih.
Žene su prinuđene da se mnogo više dokazuju u poslu od muškaraca da bi potvrdile kvalitet i ostale na mestu koje bi rado preuzeo neki gospodin smatrajući da bi ga bolje radio od drugih, posebno od dame koja je trenutno na funkciji. Ženi se manje veruje nego muškarcu da može obaviti uspešno neki posao, još manje da je sposobna za rukovođenje kolektivom u kome ima muških glava.
Od žena se traži uvek i na svakom poslu da se dokazuje, posebnmo ako je na rukovodećoj funkciji. Žene za kraći vremenski period imaju više uspeha od muškaraca koji su na rukovodećim funkcijama duže od nje - analizira iskustveno direktorica OŠ " Nadežda Petrović " Vesna Ilić (DS).
Žena je organizovanija, sposobnija, nadasve to je njen prirodni dar da bude brižnija u odnosu na sve zaposlene, da ne dozvoli nepravdu, da u organizaciji kojom rukovodi niko ne ostane bez posla. U politici su žene, na žalost, još manje zastupljene nego na rukovodećim funkcijama. Ali povećanjem interesa među ženama da se bave politikom odnos će se uravnotežiti, biće u prilici da budu birane i izabrane. To im istovremeno omogućava znatno bolji život. Problem žena jeste što se ne izbore za svoje mesto, ali trenutna prisutnost u lokalnom parlamentu i loklanoj samoupravi potvrda je da se stvar promenila u odnosu na period pre demokratskih promena. Nema ih dovoljno i na pravim mestima, trebalo bi više, ne bitno je iz koje stranke dolaze. Sa ženama u parlamentu rad je kreativniji, konstruktivniji i efikasniji s obzirom na to da su organizovanije, svestranije, brižnije, lakše komuniciraju i doprinose donošenju korisnih odluka po zajednicu. Standard koji je u Evropi zastupljen sa 30 posto žena u politici opšte je prihvaćen, ali ne verujem da u 30 posto mogu stati sve one ambiciozne žene, brižne, sposobne, organizovane i iznad svega opredeljene da pruže maksimum i bolji život u Velikoj Plani. Ako se procenat zadovolji i nakon izbora, tako što će 30 odsto žena sedeti u Skupštini i odlučivati, možemo se nadati boljem životu jer će se žene potruditi da pravedno, bez stranačke ostrašćenosti misle na budućnost svih nas. Ako se ne zadovolji procenat zastupljenosti žena u radu Skupštine, preostaje nam da se zapitamo zašto nije tako. Šta je muškarce sprečilo da budu pravedni. Verovatno sujeta koja u velikoj meri ne dozvoljava da žene budu u prilici da se u većoj meri bave politikom, budu na rukovodnim funkcijama, vode preduzeća, budu uspešne.
Vesna sebe smatra uspešnom s razlogom zato što iz škole izlaze generacije đaka koje beleže dobre rezultate u daljem školovanju, zato što neguje talente i pruža im šansu da se dokažu, zato što je pravilnim rukovođenjem obrazovne ustanove, doborm saradnjom sa lokalnom zajednicom, uspeva da proširi kapacitete škole i realizuje davnošnji san đaka i roditelja, meštana Glože, da se u školskom dvorištu sagradi fiskulturna sala. Radovi su pri kraju kao najbolji dokaz da dela ostaju iza nas.
Uspešna je dugo već, više od decenije u svojoj oblasti delovanja, manje u politici, Dragana Jovanović (SPS), koreograf i predsednica KUD " Plana " koji u svakoj prilici, na manifestacijama i festivalima može da okupi 150 članova. Uspeva da ih odži u zajednici uprkos teškoćama koje se iz godine u godinu smenjuju vezane za opštu besparicu, nedostatak novca za nošnje, turneje putovanja po zemlji i regionu. Uprkos svemu, omladinski ansambl je nastupao i pobeđivao na međunarodnim festivalima u Turskoj, Italiji, Grčkoj, Austriji...
Žene su jake ličnosti. Silom prilika su u vremenu u kom živimo junaci svojih porodica. Ni od čega stvaraju normalne uslove za razvoj i opstanak porodice, sve ono što je neophodno za život. Ako su uspele svoju porodicu da zaštite i prehrane je u ovim treškim vremenima sveopšte krize, zašto ne bi bile sposobne da vode državu. One to mogu dobro da odrede. Ne treba razgovarati o rodnoj ravnopravnosti samo zato što je to aktuelna tema, treba realno sagledati šta žena može, koje su njene prednosti da bi se stekli uslovi da bude angažovana i od koristi ne samo za porodicu nego i čitavu zajednicu. Kada bi žene bile manje skromne, više verovale u sebe, beskompromisni borci sa muškarcima, lakše bi ostvarivale svoje ciljeve koji su u svakom slučaju humaniji od onih koje muškarci ističu u prvi plan.
Profesorica razredne nastave Milena Živanović (DSS) jedna je od onih koja se mogu po mnogo čemu svrstati u uspešne žene. Nije na rukovodećoj funkciji, ali ni rukovoditi razredom nije mala stvar. Uskladila je aktivnosti na poslu, u kući i politici, dobro balansira u svemu što je snalazi, niko ne šteti. Iz godine u godinu izlaze iz njene učionice lepo vaspitani i dobor pripremljeni đaci za dalje školovanje. Pobednici su na takmičenjima, odlični poznavaoci školskog gradiva.
Žene su rečitije od muškaraca, bolje mogu da obrazlože svoje ideje, da se izbore za njih ako su ubeđene da se za njih treba boriti. Na emotivniji, jednostavniji, pravičniji način realizuju zacrtane ciljeve. U politici sam da doprinesem poboljšanju života u zajednici. Dovonjno nas ima među ženama zainteresovanih da opština napreduje. Imamo osečćaj za dobro, pravično i korisno. Kada je u pitanju stav i tu smo u prednosti u odnosu na muškarce, manje smo potkupljive od njih. Ne može nas niko privoleti da se odreknemo ideala pošto smatramo da su viši ciljevi važniji od našeg ličnog interesa.
Lista uspešnih na rukovodećim funkcijama u loklanoj sredini ne bi se u ovom trenutku mogla sklopiti bez još jednog imena. Dr Mirjana Barjaktarević, kao direktorica Doma zdravlja u skraćenom roku za prikupanje dokumentacije i poboljšanje uslova rada zdravstvene ustanove, uspela je da obezbedi akreditaciju na tri godine. To praktično znači da je Dom zdravlja ocenom 4 zadovoljio kriterijume pružanja usluga i bezbednog rada osobvlja u njemu. U grupi je 17 zdravstvenih ustanova kojima je to pošlo za rukom. Dr Barjaktarević je aktivni član Udruženja osoba sa invaliditetom " Volja za životom ", član OO DSS.
Borba za ljudska prava i želja da pomažem ljudima opredelile su me da se bavim politikom. Ubeđena sam da je ovo put kojim može da se ostvari željeni cilj. Mandat mog angažovanja nije me promenio. Nisam postala željna funkcija, zainteresovana za materijalna dobra. Ja i sada, sa istom željom kao kad sam počela da radim, težim da pomognem ljudima. Funkciju sam prihgvatila da bi energiju koju imam uložila u poboljšanje uslova rada ustanove. Politika je jedini način, osim nevladinog sektora da se dođe do ciljeva koji se odnose na bolji život cele zajendice. Potreban je entuzijazam i podrška preko koje se ostvaruju opšti ciljevi. Ne bitno je u kom procentu su žene zastupljene na političkoj sceni i na rukovodećim funkcijama. Daleko važnija je motivacija i uložena energija da se dođe do cilja. Što se tiče orijentacije prema polu nisam primetila drugačiji odnos prema meni zato što sam žensko. Žene mogu da budu bolji domaćini u ustanovama u kojima rukovode jer su u stanju da se ponašaju kao u svojoj kući, težeći da je unapređuju. Mogu da budu žene bolje u smislu empatije, a definitivno je to stvar ličnosti kako će da se ophodi i postavi prema onima kojima rukovodi.
Doktorka Barjaktarević ističe da postoje društvene delatnosti u kojima žena preovlađuje, kao što su profesorice, žene pedijatri i slično. Žene imaju samo različit pogled na politiku, što nikako ne znači da bi trebalo da imaju svoju politiku koju će isticati u svakoj prilici. Ne smatra da bi pošto poto morala lista da se ispuni sa 30 posto žena, tek da bi se ispoštovala forma ako ima kvalitetnijih muških kandidata. Kao poruku biračima uputila je poziv da iskoriste svoju priliku da biraju, da glasaju onako kako osećaju.
Sve što radim radim zato što osećam da je to ispravno. Iz srca, celim bićem za dobro onih koji me okružuji, svih ljudi koji žive u našoj lokalnoj zajednici i Srbiji celoj.
