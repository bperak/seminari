Obaveštavamo učenike i roditelje da će opštinsko takmičenje iz engleskog, koje organizuje Regionalni centar za talente iz Beograda, za naše učenike biti održano u prostorijama naše škole, u nedelju, 25. marta, sa početkom u 10 časova. Predviđeno je da se izrada testova izvrši u tri etape, sa dve kraće pauze, a takmičenje se završava najkasnije u 13:30 časova. 
Molimo učenike da dođu u školu najkasnije do 9:45 časova i okupe se ispred nastavničkog ulaza. 
Učenici sa sobom treba da ponesu: pribor za pisanje - grafitne i hemijske olovke i gumicu, i, ukoliko smatraju da je potrebno, vodu i laganu užinu. 
Podsećamo učenike i roditelje da se u noći između subote i nedelje časovnici vraćaju unazad, kao i da testove moramo predati na pregledanje odmah po završetku takmičenja, te da imaju u vidu da će u slučaju zakašnjenja, vreme za izradu testa biti kraće. Hvala na razumevanju. 
U subotu 17. marta 2012. u Osnovnoj školi " Jožef Atila " u Novom Sadu održano je Okružno takmičenje iz fizike za učenike osnovnih škola na kome je naša učenica Svetlana Čučković ostvarila izvanredan uspeh. 
U konkurenciji učenika 6. razreda Svetlana je rangirana na 5. mestu sa osvojenih 94 boda. 
Inspirisan ovim bogonadahnutim rečima Svetog Apostola Pavla i ljubavlju dece sa veronauke prema Bogu i bližnjima, a sa blagoslovom Njegovog Preosveštenstva Gospodina dr Irineja Episkopa bačkog, Katihetski odbor Eparhije bačke je i ove godine, povodom najvećeg hrišćanskog praznika Vaskrsenja Hristovog, u saradnji sa katihetama, veroučiteljima i decom osnovnih i srednjih škola u Novom Sadu i okolini, započeo akciju prikupljanja paketića za decu Kosova i Metohije pod nazivom DECA - DECI. 
Akcija prikupljanja paketića počela je u ponedeljak 12. marta 2012. i trajaće do 3. aprila 2012. godine 
U okviru takmičenja učenici u celom svetu, sad već u preko 50 država, u isto vreme razmišljaju o istim problemima i rešavaju iste zadatke. Prošle 2011. godine na takmičenju je učestvovalo preko 5 miliona učenika, Italije, Engleske, Venecuele, Brazila, Mađarske, Belorusije, Češke, Francuske, Porto Rika, Holandije, Rusije, Srbije, Irana, Kipra... 
Takmičili su se učenici od 2. do 8. razreda, a privremene rezultate očekujemo na internetu najkasnije do 10.05.2012. 
Računski kontrolni iz fizike za 8 - 1, 8 - 2 i 8 - 4 razred biće održan u petak 23. marta 2012. godine, a za 8 - 3 u sredu 28. marta 2012. 
Na kontrolnom će biti provereno znanje iz tematske oblasti " Električna struja ". Podsećam učenike da ponove zadatke iz knjige, a ukoliko ima pitanja i nejasnoća neka se blagovremeno jave da bi mogli da zakažemo vanredne časove dopunske nastave. 
Računski kontrolni iz fizike za 7 - 4 i 7 - 5 biće održan u četvrtak 22. marta 2012. godine. 
podsećam vas na termine za dopunsku i dodatnu nastavu, koji već dugo, dugo stoje na oglasnoj tabli u učionici engleskog, ali nije zgoreg da ih i ovde objavimo: 
DOPUNSKA NASTAVA: 
Šesti razred - ponedeljak, prepodnevna smena, 13.30 - 14.15 
Sedmi razred - petak, poslepodnevna smena, 12.45 - 13 - 30 
DODATNA NASTAVA: 
Šesti razred - utorak, prepodnevna smena, 12.45 - 13.30 
U razredne dnevnike, u odeljku sa ocenama, upisano je koji učenici su obavezni da pohađaju dopunsku nastavu, i koji su se učenici opredelili za dodatnu nastavu. Ukoliko vam je potrebno podsećanje, nemojte oklevati da pitate razrednog starešinu ili nastavnicu engleskog 
U vanrednim slučajevima, tokom priprema za takmičenja ili kontrolne zadatke, po potrebi ćemo organizovati i dodatne časove. 
Tako će i u sredu, 14. marta, biti održana dva časa dodatne nastave za sedme razrede, u okviru priprema za opštinsko takmičenje iz engleskog jezika. 
Kao što smo vas već obavestili, spisak učenika koji učestvuju na opštinskom takmičenju Regionalnog centra za talente istaknut je u našoj učionici engleskog, u zbornici škole, i na oglasnoj tabli pored đačkog ulaza u školu. Možete ga preuzeti i sa ove stranice, klikom na " opširnije ". Na spisku učenika, ispred svakog imena nalazi se odgovarajuća šifra, koju učenik mora zapisati i zapamtiti. 
Evo i nekoliko obaveštenja u vezi sa samim takmičenjem: 
- Svi učesnici imaju svoju šifru, i veoma je važno da svaki učesnik zapamti svoju šifru, jer će se pomoću nje identifikovati radovi. Na testove se neće pisati imena i prezimena, već samo šifra. 
- Pregledanje testova biće organizovano u prostorijama " The English Book ", za sve učesnike, a pregledaće ih komisija od tri člana. 
- Testovi će se sastojati iz tri segmenta, i to: 
1. Reading comprehension 
2. Use of English 
3. Writing 
- Učenik koji na svakom pojedinačnom segmentu testa osvoji 80 % poena stiče pravo na učešće na sledećem nivou takmičenja. 
- Rangiranje plasiranih biće po opštinama, a najuspešniji će dobiti diplome za ostvareni plasman. 
- Takmičenje će biti organizovano u svim opštinama gde ima učenika iz dve ili više škola, a spisak opština i i škola u kojima će biti organizovano takmičenje biće dostupan do 15. marta, sa spiskom učenika. 
Sa pripremama za takmičenje počinjemo već sutra, u okviru dodatne nastave iz engleskog jezika, a nastavljamo od ponedeljka, 12. marta. 
Pozivamo i roditelje da se preko naše stranice informišu o takmičenju, i podrže nas. 
sa zadovoljstvom vas obaveštavamo da su nezvanični rezultati sa školskog takmičenja potvrđeni i da će 44 učenika naše škole učestvovati na opštinskom takmičenju koje se održava 24. ili 25. marta 2012. godine. Sve informacije o ovom takmičenju dostupne su na http://www.centarzatalente.com/archives/1535 
Mesto održavanja takmičenja biće naknadno određeno. 
Za učestvovanje na opštinskom takmičenju neophodno je da učenici preuzmu šifru pod kojom su zavedeni za učešće na takmičenju. Šifre će biti istaknute na oglasnoj tabli u našoj učionici engleskog jezika, kao i na oglasnoj tabli u zbornici škole. Takođe su dostupne na gorenavedenom linku, a i u dokumentu koji prati ovo saopštenje. Molimo učenike da zapišu i zapamte svoju šifru, jer je ona jedini vid identifikacije koji će se koristiti na daljim takmičenjima. 
Pripreme za opštinski nivo takmičenja održavaće se u našoj školi od ponedeljka, 12. marta 2012, pa sve do samog takmičenja, u dogovoru sa predmetnim nastavnicama. 
Još jednom čestitamo svim takmičarima, a onima koji sa takmičenjem nastavljaju želimo uspeh u daljem takmičenju. 
