Razlog ove književne večeri je otvaranje izložbe njegovih prvih izdanja i retkih primeraka knjiga, kao i dokumenata iz zaostavštine profesora Bubreška koji se odnose na život, rad i diplomatsku aktivnost Jovana Dučića, koju su upriličili Srpsko bibliofilsko društvo iz Beograda i Gradska biblioteka u Novom Sadu povodom sedamdesetogodišnjice pesnikove smrti. 
Izložbu je nadahnutim govorom otvorio direktor biblioteke g. Dragan Kojić, o bibliofiskom aspektu izložbe govorio je g. Srđan Stojančev, predsednik Srpskog bibliofilskog društva, g-đa Dragana Mašić je pročitala tekst o radu i delu profesora Bubreška i poreklu njegove zaostavštine, dok je sa književnim delom slavnog srpskog pesnika i mislioca prisutnu publiku upoznao g. Dragan Stanić, predsednik Matice srpske. 
Književno veče završeno je kazivanjem odabranih pesama Jovana Dučića, a mladi dramski umetnik, Boško Petrov nagrađen je velikim aplauzom za svoj nastup. Izložba je otvorena za publiku tokom leta. 
