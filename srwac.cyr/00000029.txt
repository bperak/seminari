Dozvolama za obavljanje delatnosti prometa kao i korišćenja naročito opasnih hemikalija postiže se kontrolisana distribucija određenih opasnih hemikalija. Kako bi se sprečilo da naročito opasne hemikalije budu dostupne licima koja ih mogu koristiti u nedozvoljene svrhe i time naruše zdravlje ljudi i životnu sredinu, i da bi se omogućio uvid u tok naročito opasnih hemikalija kroz ceo lanac snabdevanja. 
Prilikom podnošenja zahteva za izdavanje dozvole za obavljanje delatnosti prometa naročito opasnih hemikalija podnosilac zahteva dostavlja dokaz da je obezbedio adekvatno skladište i da su utvrđene preventivne mere za bezbedno čuvanje i skladištenje naročito opasnih hemikalija, kao i način sprovođenja interne kontrole bezbednosnih procedura i rukovanja naročito opasnim hemikalijama. 
Dozvola za obavljanje delatnosti prometa naročito opasnih hemikalija izdaje se proizvođaču i uvozniku samo radi obavljanja delatnosti prometa, a ne izdaje se za korišćenje naročito opasne hemikalije u industrijske ili profesionalne svrhe. Ova dozvola nije dozvola za pojedinačni uvoz hemikalije, odnosno ona se ne zahteva prilikom uvoza svake naročito opasne hemikalije. 
Prema Zakonu o hemikalijama, koja se hemikalija smatra naročito opasnom i za koju se izdaju dozvole za delatnost prometa, odnosno za korišćenje naročito opasnih hemikalija? 
Naročito opasne hemikalije za koje se izdaje dozvola za obavljanje delatnosti prometa odnosno korišćenja, jesu hemikalije koje su klasifikovane u najmanje jednu od klasa opasnosti koje su date u Tabeli 1 i Tabeli 2: 
Dozvola za obavljanje delatnosti prometa naročito opasnih hemikalija izdaje se uvozniku, proizvođaču supstanci i daljem korisniku koji proizvodi hemikaliju (smešu) radi stavljanja u promet kao i distributeru naročito opasnih hemikalija koji nije uvoznik, proizvođač odnosno dalji korisnik. 
Napomena: pod daljim korisnikom koji ima obavezu posedovanja dozvole za obavljanje delatnosti prometa naročito opasnih hemikalija, smatraju se pravna lica, odnosno preduzetnici koji hemikalije koriste za proizvodnju naročito opasnih hemikalija (smeša) koje stavljaju na tržište. Međutim ukoliko dalji korisnik naročito opasnu hemikaliju koristi za proizvodnju proizvoda (automobili, tepisi, itd.), tada on nema obavezu posedovanja dozvole za delatnost prometa naročito opasnih hemikalija. 
Dozvola za korišćenje naročito opasnih hemikalija izdaje se fizičkom licu koje ih koristi u umetničke, naučne i druge specifične svrhe, ako se umesto tih hemikalija ne mogu koristiti druge alternativne hemikalije. 
Kome se ne izdaje dozvola za obavljanje delatnosti prometa, odnosno korišćenja naročito opasnih hemikalija? 
Pravnim licima, odnosno preduzetnicima koji koriste naročito opasne hemikalije u industrijske ili profesionalne svrhe; 
naučnoistraživačkim organizacijama; 
licima koja obavljaju kulturnu delatnost; 
organima državne uprave, javnim agencijama i organima jedinica lokalne samouprave kojima su te hemikalije potrebne za obavljanje poslova; 
pravnim i fizičkim licima koja imaju dozvolu za proizvodnju i promet lekova. 
za supstance: hemijski naziv, CAS i EC broj supstance i znak opasnosti, oznaku rizika / obaveštenje o opasnosti; 
za smeše: trgovački naziv sa originalnog pakovanja, kao i hemijski naziv, sastav smeše sa nominalnim koncentracijama supstanci koji doprinose opasnosti smeše i CAS i EC broj supstance koja doprinosi opasnosti smeše; 
fizičkim licima koji imaju dozvolu za korišćenje naročito opasnih hemikalija. 
Ko ima obavezu vođenja evidencije? 
Imalac dozvole za obavljanje delatnosti prometa ima obavezu vođenja evidencije o prometu naročito opasnih hemikalija na način kako je to propisano Pravilnikom o načinu vođenja evidencije o hemikalijama (" Sl. glasnik RS ", br. 31 / 11) ukoliko naročito opasne hemikalije prodaje ili ustupa pravnim licima koja poseduju dozvolu za obavljanje delatnosti prometa ili pravnim licima koja koriste naročito opasne hemikalije u industrijske ili profesionalne svrhe a nemaju obavezu posedovanja dozvole. 
