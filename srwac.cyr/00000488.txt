Posle dužeg vremena, na Trgu se ponovo govori preko razglasa Posle velikog angažovanja organizatora, ali i samih građana, učesnika protesta, koji su davali priloge i svoj novac, kupljeno je ozvučenje Ono će omogućiti da nas svi mnogo bolje čuju, ne samo učesnici, već i prolaznici kojima tako možemo probuditi savest i naterati ih da se zapitaju da li žele sa nastavkom evroatlanskih intregracija Možda će u narednih nekoliko dana biti sitnijih popravki i korekcija, ali veliki posao je urađen i na tome svima veliko HVALA Ovim smo pokazali da duh zajedništva, sabornosti i spremnosti na žrtvu, daju rezultat i da zajedno možemo mnogo Protest će nastaviti da se razvija i da sabira pojedinačne snage i napore, kako bi ostvarili naše ciljeve i ideje
Danas je održan 255. svesrpski slobodarski svakodnevni sabor u centru Beograda, na Trgu Republike.
Prvi je pred okupljenim rodoljubima govorio Rade Ljubičić, predsednik Pokreta 1389. On je rekao da na Trgu svakodnevno govorimo koji su razlozi i argumenti protiv ulaska Srbije u Evropsku Uniju. Takvih kritika na televizijama nema, na njima vlada ideološko jednoumlje, a mi se protiv toga borimo onako kako možemo, slobodnom rečju, na Trgu. U tom svetlu, Ljubičić je naglasio da ulaskom Srbije u EU, ona gubi mogućnost da i dalje koristi Sporazum o slobodnoj trgovini sa Rusijom. Na osnovu tog sporazuma Srbija u Rusiju može da izvoze preko 95 % proizvoda bez carine, što je pogodnost koju nema nijedna članica EU, jer to nije dozvoljeno dokumentima te organizaciije. Ulaskom u EU, Srbija bi izgubila to veliko tržište koje je u velikoj ekspanziji, što bi sa ekonomskih stanovišta bio totalno nerazuman potez.
Borka Milankov, savetnik Pokreta 1389, rekla je da se na medijama prikazuje virtuelna stvarnost i da se stvara atmosfera u kojoj građani treba da se pasivizaraju i da se stvori utisak da ništa ne mogu da urade. Mi se svakodnevno borimo protiv takvog defetizma. Državne institucije ignorišu narod i njegove potrebe, brojna administracija i birokratija ne poštuju ljude i njihove potrebe. Ona je podsetila i da je jedna od tekovina ovog protesta da je dokazano da mnoge državne institucije ne poštuju građane i to je jasno pokazano na primeru Ministarstava odbrane, Ustavnog suda, Ministarstva unutrašnjih poslova, koji nisu odgovarali na naša ustavom garantovana prava na traženje odgovora. Gospođa Milankov je postavila i pitanje da li 95 % građana treba da radi i izdržava 5 % tajkuna i njima bliskih ljudi?
Milenko Bodin, predsednik studeničkog Kruga svima je čestitao današnji praznik, Lazarevu Subotu. On je rekao da naši vlastodržci ne zaslužuju da se nazivaju pravim političarima, a kamoli državnicima. Državnik se meri prema tome koliko je i šta, uradio za državu i narod, oni se mere prema delima, a ne slatkorečivim rečima kojima nas zasipaju svakodnevno preko njihovih medija. Mi se zalažemo za načelo odgovrnosti prema građanima i državi i svaka buduća vlast će tog načela morati da se pridržava.
Svakodnevni protesti se nastavljaju, pridruži se borbi za slobodnu Srbiju, zasnovanu na načelima rodoljublja u pravoslavlja
