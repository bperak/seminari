Arhiva 
O ovim Karpačovim slikama pisano je mnogo i detaljno, još od Džona Raskina, koji je savetovao putnike da u Skuolu san Đorđo delji Skjavoni ponesu pozorišne doglede kako bi bolje mogli da uživaju u vrhunskoj, mirnoj, iskrenoj i čvrstoj dražesnosti savršenog slikarstva 
Malteški psić 
Na ovogodišnjem venecijanskom Bijenalu, u dvorcu Zorzi koji je privremeno pretvoren u crnogorski paviljon svoje radove pod nazivom Elegije Zorzi izlaže čuveni crnogorski umetnik Dado Đurić. U skladnom dvorištu renesansnog dvorca posetilac je suočen sa stravičnim pejzažom uništenja s Dadovim, više nego uznemirujućim slikama i skulpturama leševa i kostura, lobanja, razvaljenih karlica i izvijenih kičmi, sraslih uz zarđale kade, bojlere i neprepoznatljive, crne i masne mašine. Kao da su u pitanju razbacani tragovi užasnog pira kakve nemilosrdne, razarajuće nemani. 
Šta se događa kad neko tvrdi da je neko drugi? Govori okolini nepoznate jezike, ponaša se kao druga osoba i zna neke neverovatne pojedinosti iz tuđeg života 
Rođena u Budimpešti 1918. godine u kući imućnih roditelja, Iriš Farzadi imala je bezbrižno detinjstvo. Bila je odličan đak, posebno dobro su joj išli jezici i matematika, ali to nije bilo jedino u čemu je briljirala. Kod kuće je, deleći zanimanja svoje porodice za parapsihološke pojave, još pre petnaestog rođendana nastupala kao medijum. Tokom seansi koje je vodila njena majka, Iriš je privlačila duhove raznih bića; neka od njih čak su tvrdila da dolaze s druge planete, neka bi progovorila kroz nju na nepoznatim jezicima. Dešavalo se i da odbiju da odu pošto se seansa završi, zadržavajući se i po više dana, ali bi na kraju ipak molili da budu oslobođeni. Onda je u avgustu 1933. godine biće koje je govorilo španskim jezikom nastanilo Irišino telo s jasnom namerom da tu i ostane. 
Gospođa Farzadi smatrala je da će se na kraju udaljiti, kao što je bio slučaj i s ostalim duhovima. Naravno, bila je uznemirena iznenadnim i barem se nadala privremenim gubitkom identiteta svoje kćerke. 
Varljivost i privlačnost mandragore nagone nas da se upitamo da li je ona magija ili mit, otrov ili lek, nadahnuće ili varka. Pravi odgovor verovatno leži negde u sredini, a nesmanjeno zanimanje kako laika tako i naučnika opravdava svu njenu tajanstvenost i moć 
Prolećna noć, mlad mesec. Ponoć je. Čitavu godinu vračara čeka taj trenutak. Odlazi do mesta gde je neki razbojnik obešen. Ispod vešala nalazi biljku koja liči na kapicu dvorske lude i za koju se pre može reći da viri iz zemlje, nego da iz nje raste. Hvata je i povlači svom snagom. Biljka se opire, užasno vrišti, pokušava da se ukopa što dublje u zemlju. Postoji verovanje da je vriska tako snažna, prodorna i neprijatna da može da izazove smrt onoga koji je vuče. Zato se često ne hvata rukama, već se vezuje psu za rep. Pas se potom doziva, a kad izvuče biljku s korenom odmah ugine. Pošto vračara izvadi koren iz zemlje, pažljivo ga uzima u naručje, mazi ga i pazi. Naime, iščupani koren ima oblik čovečuljka i liči na muškarca ili ženu. Koprca se sve dok ga vračara ne odnese kući i smesti u krevetić. Tad mu na lice utisne dve bobice kleke (Juniperus communis) umesto očiju i raskošno ga obuče. Tako koren oživi i počnu da mu rastu čekinje umesto kose. Svake subote ga kupa u vinu. Čovečuljak od mandragore raste, ali nikad ne prelazi uzrast trogodišnjeg deteta. Uz to je đavolski zao i pakostan. Zastrašuje ljude, čini svakojake podlosti i uz to se smeje divljački. Jedina korist od njega je što zna gde je zakopano blago, tako da onaj ko ga ima dolazi do basnoslovnog blaga. Na kraju ipak izaziva neslogu u porodici, svi se međusobno poubijaju, a veštica i sama završi na vešalima... 
Ljudi su ih znali kao porodicu obdarenih od njih šestoro, četvoro su umetnici. Bili su druželjubivi, ali ipak usamljeni 
S vaki od četvorice braće Nastasijević imao je najmanje po jedan umetnički dar. Živorad je bio slikar, Svetomir kompozitor, a Slavomir i Momčilo bili su književnici. Imali su i tri sestre: Natalija je rano preminula, Slavka je bila čuvena profesorka fizike u Četvrtoj muškoj gimnaziji, a Darinka istoričar. 
Polarni medved, težak gotovo sedam stotina kilograma, grubo je nasrnuo na plivačicu, najpre šapama, a onda je snažne čeljusti žestoko zario u njeno rame, potom u ruke i butine... 
U skršnji raspust 2009. godine u Berlinu. Petak po podne: u velikom zoološkom vrtu gužva veća od uobičajene. Raspust je već počeo. Odjednom, čuo se neobičan zvuk, nekakav pljusak. Mnogobrojni posetioci smesta su dotrčali do ivice bazena belog polarnog medveda i pogledali dole. Imali su šta da vide: ženu koja je bezbrižno plivala u bazenu za medvede. Polako i naizgled veselo, ona se približavala ostrvcetu na kome se odmarao medved iščekujući hranu, pošto je baš tada trebalo da se pojavi čuvar s obrokom. Razume se, gospođa je bila potpuno obučena. Sa cipelama... Dakle, skočila je neočekivano... 
Kad su pogledali program festivala, čelnici Vudstoka shvatili su da će se u njihovo mesto sliti reka ljudi. Mnogo veća od one koju su mogli, tačnije, koju su hteli da prime. I to reka hipika 
M onterej pop festival održan je sredinom juna 1967. godine u Kaliforniji. Bio je to ključni događaj takozvanog Leta ljubavi u San Francisku. Uz prisustvo gotovo dve stotine hiljada ljudi bez ikakve novčane naknade učestvovali su brojne poznate muzičke grupe i solisti. Između ostalih: Birds, Hu, Mamas end papas, Sajmon i Garfankl, Grejtful ded, Stivi Miler bend, Enimals, Otis Reding, Al Kuper, Ravi Šankar Svirao je i malo poznati levoruki gitarista Džimi Hendriks. Bila je to preporuka Pola Makartnija koji ga je nešto ranije, u Londonu, čuo kao svira i ostao opčinjen. Veliki uspeh monterejske muzičke svečanosti, zapamćene po miru i opštem duhu zajedništva, naveo je Majkla Langa, Arta Kornfelda, Džoela Rozemana i Džona Robertsa da se upuste u priređivanje najvećeg koncerta pod otvorenim nebom Vudstoka. 
Na današnjem zaravnjenom prostoru između Savskog pristaništa i Brankovog mosta nekad je bilo gusto naselje gde je među brojnim zgradama, koje su podizali ugledni Beograđani, bujao život. Uspomenu na to vreme sačuvale su samo retke, izbledele fotografije 
K ad su Austrijanci početkom 18. veka osvojili Beograd, najpre su počeli da tadašnju tursku kasabu pretvaraju u modernu zapadnjačku varoš. Najviše izmena pretrpeo je Dorćol, gde su tih godina doseljene 333 nemačke porodice iz oblasti Vorma i Majnca. Istovremeno, zatečeni Srbi, Cincari, Jevreji i Cigani proterani su na savsku obalu Beograda, gde je ubrzo niklo novo naselje. Austrijanci su, očigledno, želeli da zauvek ovde ostanu, ali su njihovi snovi trajali svega dvadesetak godina. Ipak, zahvaljujući njima, ali i Turcima koji su na Dorćolu ubrzo povratili svoje kuće, konačno su i Srbi dobili svoj deo Beograda. Sredinom 19. veka srpska varoš protezala se uz savsku obalu, od današnje Železničke stanice do Sava kapije podno Kalemegdana. S obzirom na to da je Sava u zavetrini, znatno pogodnija nego Dunav, ovde je ubrzo podignuto i pristanište za lađe. Nekada je obala izgledala mnogo drugačije nego danas, reka je bila plitka i muljevita, pa su brodovi pristajali uz takozvane štekove ili šlepove. Da bi se grad zaštitio od čestih poplava i da bi lađe lakše pristajale, kasnije je kraj reke izgrađena utvrda. Promet putnika na Savskom pristaništu oduvek je bio živ. Najomiljenija izletišta tadašnjih Beograđana bili su Zemun i Pančevo, a do njih se najlakše stizalo upravo lađama. Brodovi su bili i manji i sporiji nego danas, ali to nije smetalo našim precima da uživaju u vožnji i lepoti predela pored kojih su prolazili. 
Lj udi koji žive po selima duž obala reke Kovali često spominju stvorenje koje zovu Nevidljivim. Priča se da se ono po ceo dan krije u senci velikog drveća i čeka noć. A kad se sasvim smrkne, napušta skrovište i nečujno, kao leopard, kreće prema selu. Lovili su ga naši najbolji lovci pričaju ljudi. Postavljali su klopk e i na stazama i na pojilu, ali sve je bilo uzalud, jer je Nevidljivi najneprimetnije biće u džungli. Svake noći šunja se oko naših kuća, ali ga niko nikad nije ni čuo ni video. 
U rumunskom selu Sep ' nca neobični nadgrobni spomenici odavno izazivaju radoznalost sve brojnijih posetilaca. S mnogo razloga 
Ostaci prošlosti: verovanje prastanovnika Rumunije da je smrt put u novi večni život 
N a samom severu Rumunije, na granici s Ukrajinom, nalazi se region Maramureš, a u njemu selo koje je na mapu sveta stiglo po svom Veselom groblju. Nadgrobni spomenici na njemu najčešće su obojeni jarkoplavom bojom, sa slikama pokojnika koje su uradili domaći umetnici, uz, ponajčešće, smešne poetske natpise vezane za lik i delo stanara groblja. Ti prigodni pesmuljci živote pokojnika opisuju na način koji je ponekad groteskno smešan, nekad smešan na naivan i prostodušan način, ali često dostojan i humora jednog Marka Tvena ili Letećeg cirkusa Montija Pajtona. Vremenom je Veselo groblje (na rumunskom Cimiterul Vesel zanimljivo je da su Rumuni pozajmili slovensku reč za veselje, pa je veseo na rumunskom vesel) postalo muzej na otvorenom i, uz zamak grofa Drakule, jedna od glavnih turističkih privlačnosti susedne nam zemlje. 
Mnogi su maštali da ti prekrasni glasovi i tonovi dolaze iz raja, da muziku na takav način mogu da tumače samo devojke čija je lepota jednaka čaroliji koju su širile oko sebe. Međutim, često je bivalo upravo suprotno... 
M uzika dopire s galerija zaštićenih ogradom od kovanog gvožđa, a izvode je isključivo devojke. Najstarija ima dvadeset godina. Nisam u stanju da zamislim ništa što bi moglo biti dražesnije i dirljivije od ove muzike. Ono što me je najviše potreslo, bile su upravo devojke ukletih sudbina koje su, uprkos toj tužnoj činjenici, omogućile tonovima da iz njih poteku u susret anđelima... Anđela su, uostalom, i same dostojne. Od kada sam ih čuo, samo sam o njima govorio... 
Mada mala i neupadljiva, Jamajka je u poslednjih pet vekova vrlo često bila središte svega i svačega. Njenu istoriju uporedo su pisali i crnci i belci, a ime su joj dali njeni prvi stanovnici. Bila je stecište belosvetskih gusara Kariba, a na njenim planinama odbegli robovi osnovali su svoju prvu državu. Poznata je po rastafari veri, rege muzici i legendama o kraljici od Sabe 
U sred Karipskog mora, između Kube i Floride, nalazi se jedno od najpoznatijih ostrva sveta Jamajka. Ovo omanje ostrvo bezmalo je celo prekriveno prašumama. U središnjem delu uzdižu se Plave planine, visoke oko 2300 metara i gotovo uvek u gustoj plavičasto-sivoj magli. Obale su tipično karipske: beli pesak i tirkizno more, opojno tropsko cveće i bujna vegetacija. Valja napomenuti da ovde nema opasnih životinja, insekata ili otrovnih zmija. Rečju, pravi pravcati raj na Zemlji. Nažalost, tokom poslednjih 500 godina za mnoge ljude, a često i čitave narode, bio je pravi pakao. Čudnovati spletovi okolnosti ispisali su veoma burnu i izuzetno zanimljivu istoriju Jamajke. 
Pre nego što je svanula zora, Đurađ i njegovi ljudi izveli su juriš na zidine opsađenog grada, a kad su stigli do kapije ona se neočekivano, ali po prethodno pripremljenom dogovoru s Grcima, otvorila i primila begunce. Sve se to odigralo pred očima zapanjenog Muse i njegove vojske koji su u neverici posmatrali ovaj nesvakidašnji prizor 
S rednjovekovnom Srbijom, kao i najvećim delom tadašnje Evrope, putovali su brojni vitezovi, a njihovi životi i dogodovštine bili su uzbudljivi i dostojni priča. Jedan od najslavnijih vitezova bio je Stefan Lazarević za čije se podvige i ratničku veštinu čulo ne samo na našem kontinentu nego i mnogo dalje. Pomalo u njegovoj senci, ali takođe poznat po hrabrosti i još po nečemu, bio je njegov savremenik i vršnjak Đurađ Branković. Iako različiti po karakteru, delili su istu sudbinu ratnika, pustolova i vladara. Bezbrižno detinjstvo Stefana Lazarevića naglo je prekinuto 1389. godine kad je posle pogibije oca, kneza Lazara, u Kosovskoj bici nasledio srpski presto. Jedna od četiri njegove sestre, Mara, bila je udata za Vuka Brankovića. Kad je on umro u turskom zarobljeništvu 1397. godine, porodičnim poslovima ubrzo je počeo da upravlja jedan od trojice njegovih sinova Đurađ. Tako su Lazarevići i Brankovići bili dve najuticajnije porodice u Srbiji, tada vazalu moćnog Turskog carstva. Na turskom prestolu sedeo je iskusni sultan Bajazit koji je nastavljao osvajanja u Evropi. Međutim, s Dalekog istoka Turskoj i Bajazitu približavala se velika opasnost. Mongolski kan Tamerlan, poput njegovog prethodnika Džingis-kana, stvorio je najveće carstvo svog doba, od Kine i Indije do Persije i stare Mesopotamije. Na njegovom osvajačkom putu našlo se i Tursko carstvo. Do odsudne bitke došlo je 1402. godine kod grada Angore (današnje Ankare) u Maloj Aziji koja se smatra jednom od najvećih bitaka čitavog srednjeg veka. Kad su se dve ogromne vojske postrojile jedna naspram druge, na levom krilu turskih snaga nalazio se srpski knez Stefan Lazarević. Među više hiljada Srba, pod njegovom komandom bio je i odred teških oklopnika Đurđa Brankovića. Iako mlad, Stefan je već bio slavan kao vitez. 
