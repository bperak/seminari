Okružni zatvor u Smederevu 
Zatvor je lociran u centru grada, Trg Republike br. 4. u administrativnom sedištu Opštine Smederevo. 
Ustanova je poluotvorenog tipa za izdržavanja kazne do tri meseca i sa zatvorenim odeLjenjem za izvršenje mere pritvora. 
Postoje zapisi o postojanju zatvora u smederevskoj tvrđavi za vreme turske vladavine. I u kasnijim vremenima u tvrđavi su zatvarani Ljudi. Tvrđava se sastoji od Malog grada, sagrađenog od 1428. do 1430. godine i Velikog grada koji je sagrađen kasnije, ali tačna godina njegove izgradnje nije poznata. Površina tvrđave iznosi 10.3272 ha. U Malom gradu koji je u početku vladavine despota Đurđa Brankovića bio centar srpske države nalazio se dvor, zgrade za audijencije, stanovanje, kapela, kula za poslednju odbranu i zatvor. Zatvor je bio smešten u Malom gradu u kuli broj 3 koja se nalazila zajedno sa kulama 2, 4 i 5 ispred vodenog rova. 
U narednim vremenima zatvor se " seli " na različite lokacije i objekte u zavisnosti od istorijskih okolnosti i burnih društvenih previranja. 
U vreme velike eksplozije municije u smederevskoj tvrđavi 1941. godine, poginuo je veliki broj osuđenika koji su se nalazili u tvrđavi vezani čvrstim lancima. Pritvorski deo nalazio se u to vreme u zgradi istočnog krila Okružnog suda u Smederevu sagrađenoj 1847. godine. Po oslobođenju 1945. godine zatvor je funkcionisao u sastavu Sekretarijata unutrašnjih poslova na današnjoj lokaciji zgrade " Parnjače. " Početkom 1963. godine započeta je izgradnja zgrade Sekretarijata unutrašnjih poslova i Zatvora kao jedinstvene celine organizovane u dva bloka, jednog namenjenog za potrebe MUP-a, a drugog za potrebe Zatvora. Zgrada je useLjena 1965. godine. Za vreme dok je deo prostorija Muzičke škole u ulici Miloša Velikog koristilo Ministarstvo unutrašnjih poslova prostorije Zatvora su se nalazile u ulici Maršala Tita u podrumu zgrade " Smederevske banke. " Iz resora MUP-a 1967. godine. 
Zatvor prelazi u resor pravosuđa. Odlukom Skupštine opštine Smederevo 1978. godine iz sastava Opštinskog suda, Zatvor se izdvaja u samostalnu instituciju. 
