DODIK: Muslimani svojom arogancijom dovode u pitanje i Dejton i opstanak BiH
Predsednik RS očitao još jednu lekciju vrhu Srbije kako treba da nastupa pravi srpski lider
U Savetu Evrope se zadržava stereotip o lošim momcima koji dolaze iz RS, zbog čega i mene, kao predsednika koji predstavlja RS, smatraju krivim
Samo se političkim dogovorom i uvažavanjem svih može naći neki minimalni konsenzus oko BiH i možda staviti moratorij na političke rasprave u BiH
Sarajevo pokušava da nametne model unitarne države i da sruši " dejtonsku strukturu ". Ako je to njima politički legitimno, onda je legitimno da i mi kažemo da je BiH za nas neželjeno društvo, da nikada nismo preboleli što su nam srušili Jugoslaviju i što su nas odvojili od Srbije
Srpska će odbiti ako visoki predstavnik u BiH ili bilo ko drugi pokuša da nametne budžet zajedničkih institucija BiH
Ukoliko bude najave blokade sredstava sa Jedinstvenog računa Uprave za indirektno oporezivanje BiH, RS će deblokirati svoja sredstva. Ne isključujem ni mogućnost formiranja nove Uprave za indirektno oporezivanje ili neke nove akcije koje će RS preduzeti
OZBILjNE analize pokazaće da Bosna i Hercegovina ne uspeva da nađe unutrašnji konsenzus i da živi na infuziju koju dobija od međunarodne zajednice, koja uporno pokušava održati ovu zemlju na okupu, izjavio je predsednik Republike Srpske Milorad Dodik.
On je rekao da RS nije protiv teritorijalnog integriteta BiH i njenog međunarodnog kapaciteta i da će ostati do kraja privržena očuvanju dejtonskih vrednosti.
Međutim, očigledno je da neki s tim nisu zadovoljni i da pokušavaju napraviti centralizaciju BiH. Ni sve rigorozne mere visokih predstavnika nisu u BiH uspele napraviti održivo stanje, ocenio je Dodik, prenosi Fena
Dodik je ocenio da je Bosna i Hercegovina " u fazi raspadanja " i da " njoj ne može pomoći niko ".
" Arogancija bosanskih muslimana u političkom smislu je u toj meri izražena prema Srbima i Hrvatima da niko ozbiljan ovde ne veruje u mogućnost opstanka BiH iz prostog razloga što je akcenat muslimanske politike u BiH da se obračuna sa Hrvatima, da nestanu u političkom smislu, kao konstitutivni narod, i zato se predlaže ova priča o proporcionalnosti ", tvrdi Dodik.
U tom izveštaju je, naime, konstatovano da je bilo prilika da se formira Savet ministara BiH, ali da su poslanici iz Srpske entitetskim glasanjem odbili kandidata za predsedavajućeg Slavu Kukića i da predstavnici RS u zajedničkim organima sistematski slabe državne institucije, osporavaju ih i stalno kritikuju. Takođe, u Nacrtu rezolucije navedeno je da Dejtonski sporazum treba zameniti novim ustavom.
Istaknuto je da BiH preti isključivanje iz članstva u Savetu Evrope, ako do narednih izbora 2014. ne budu usvojeni amandmani kojima će biti implementirana presuda " Sejdić i Finci "
" To podrazumeva niz mera koje je RS već pripremila. Ukoliko bude najave blokade sredstava sa Jedinstvenog računa Uprave za indirektno oporezivanje BiH, RS će deblokirati svoja sredstva ", rekao je Dodik danas novinarima u Banjaluci, komentarišući izjavu neimenovanog stranog diplomate da UIO BiH od 1. januara neće isplaćivati sredstva sa Jedinstvenog računa nijednoj instituciji BiH ako ne bude dogovora o budžetu BiH.
" Ukoliko bude došlo do zastoja sredstava RS samo jedan dan, predstavnici RS će povući saglasnost o formiranju Uprave za indirektno oporezivanje BiH, jer ona ne treba da odlučuje o političkim stvarima čiji je sastavni deo i budžet u BiH ", rekao je Dodik.
Dodik je takođe izjavio da mu nije poznato čime se motiviše lider HDZ-a BiH Dragan Čović kada najavljuje da će do kraja godine biti postignut dogovor političkih lidera o formiranju Saveta ministara BiH.
On je podsetio da Srpskoj, prema Ustavu BiH, u novom Savetu ministara pripadaju četiri ministarska mesta, od čega i mesto ministra inostranih poslova BiH.
" Mi možemo sutra doći u parlament BiH i glasati o tome. Kada budu spremni da nam to obezbede - mi smo tamo. Ako postoji takva vest, veoma sam obradovan, ali čisto sumnjam da je tako ", zaključio je Dodik.
