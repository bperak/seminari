vreme i mesto: druga polovina oktobra 2010. samostalno istraživanje kod kuće, školska biblioteka
Rezultati istraživanja
Đorđe Sp. Radojčić kaže da se kod Srba u Srednjem Podunavlju javlja još u 15. veku književnost koja prikazuje povezanost srpske i ugarske književnosti.
Motiv o rođenju Sibinjanina Janka kao vanbračnog sina despota Stefana Lazarevića nalazimo u nekoliko narodnih pesama. Zbog toga se Srbima čini još bliskijim ta krupna ličnost iz ugarske istorije. Tu legendu pominje i Vuk u svom Rječniku uz odrednicu Sibinjanin Janko. Poznato je da je despot Stefan Lazarević bio bez dece, a Srbija u njegovo vreme bila je u stalnoj opasnosti od Turaka. To je bilo zgodnoo da naš narod smisli da poveže dva vatrena i hrabra viteza: despota Stefana i Sibinjanin. Despot je u narodnoj mašti dobio dete i to hrabro kao što je i on sam. Po toj legendi despot je po povratku iz Rusije svratio u Budim i tu zapao u oko mađarskim ženama kao lep i visok. Proveo je noć s jednom devojkom iz naroda i zarekao je da, ako rodi muško dete, da mu da ime Janko, a ako rodi žensko da joj da ime Janja. Dao joj je carski prsten na rastanku. Devojka je rodila blizance Janka i Janju. Kad je Janko odrastao insistirao je da mu majka kaže ko mu je otac, ona mu je dala prsten, i Janko se uputio u Srbiju, dirnut time što je carskog roda. Janja je rodila Sekulu, po tom predanju, pa se otuda u narodnim pesmama stalno pominje sestrić Janka Sibinjanina po imenu Sekula. priča se i da su njih dvojica bili izuzetno lepi, a ne samo hrabri.
Istovremeno, postoji legenda kod Mađara po kojoj je janko Hunjadi vanbračni sin ugarskog kralja Žigmunda (Sigismunda). Kralj je i dao porodici Janka imanje i grad Hunjadi na upravljanje, pa legenda u toj činjenici ima utemeljenje. smatra se da je ova legenda o rođenju janka nastala odmah u 15. veku, i po sličnosti, prenela se u srpsku legendu: Žigmund je zamenjen srpskim despotom. Uslova za prenošenje legende iz jedne kulture u drugu ima: i naš despot i mađarski kralj su ostali bez potomaka, te je njihova bezdetnost u legendi opravdana time što su imali potomka samo vanbračnog. Zbog toga je taj potomak i slavan.
rodoslov Hunjadijevih
Legendarno se uz Janka Sibinjanina pominje, pa i u narodnim pesmama, njegov sestrić ili nećak Sekula.
Za smrt Janka Sibinjanina ne vezuje se mnogo legendi. Znamo da je umro od kuge posle duge i iscrpljujuće borbe s Turcima za Beograd. Umro je u Zemunu. Međutim, kao što je njegov život bio vezan za borbe s Turcima, tako i legenda o smrti vezuje njegovu smrt za Turke. najčešće se pominje da je umro u boju od ruke najvećeg turskog junaka Đerzelez Alije.
Funkcionalna saznanja
Naučni rad, iako nije dugačak, Jelke Ređep je težak za čitanje. Zato sam koristila mahom zaključke na kraju rada. Već iz zaključaka jasno mi je bilo da postoje različite varijante verovaea i legendi i rođenju Janka i da je potrebno razlikovati naučno od legendarnog. Lepše su legende i predanja zato što je umetnička istina uvek malo lepša od stvarnosti.
Nauka često ni nema podataka, kao što ih nema o rođenju Janka Sibinjanina, ali ne sme se u naučni istinu mešati legenda zato što nema podataka. Kod mađarskih izvora, saznala sam, jedan je letopisac iz mržnje prema porodici Hunjadi, namerno iskrivio neke podatke i skrio druge. To je subjektivan stav, a istorija mora biti objektivna. Ionako su posle otkrili njegove neistine pa je smatran neistinitim i nepouzdanim piscem.
