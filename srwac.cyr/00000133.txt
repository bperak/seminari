Intervjui
Hoće li ova godina doneti neko održivo rešenje kosovskog pitanja ili još veće tenzije?
- U ovom trenutku je teško prognozirati, jer ne postoji dogovor u vrhu države. Ali, ako rezolucija bude usvojena u ovom obliku, plašim se da će doći do prekida pregovora i da će biti nastavljene tenzije kako na administrativnim prelazima, tako i među Srbima na Kosovu. Najvažnije je da mislimo na ljude koji žive na Kosovu i Metohiji, da im pomognemo da ostanu i žive bezbedno, da se sačuvaju crkve i manastiri, jer bez ljudi teritoriju ne možete sačuvati. U tom smislu je i koncipiran plan u četiri tačke koji je Demokratska stranka predložila i sprovodila i zato sam i rekao da je krajnje vreme za ozbiljan nacionalni program, a ne za populistička ad hok rešenja.
- Moguće je, a da li će se desiti zavisi od toga da li će Vlada učiniti sve da se ispune zaključci Evropskog saveta i da li će da nastave konstruktivni dijalog o Kosovu. Ali, postoji još mnogo stvari koje su nam potrebne da bismo bili u EU. Stvari koje možemo sami da uradimo ne bismo li uredili Srbiju. Zar nam je neophodna Evropa da bismo imali valjano školstvo, da bismo privredu okrenuli u pravom, razvojnom smeru? Demokratska stranka će zato uskoro izaći sa predlogom ekonomskih mera za oporavak zemlje, za koji verujem da će biti podržan od većine građana.
Boris Tadić ne misli da je fatalna greška bilo raspisivanje predsedničkih izbora niti pomirenje sa socijalistima. Kaže da se kao predsednik Srbije desetinu puta rukovao sa Hašimom Tačijem. Priznaje da mu je slabost to što nije smenjivao stranačke funkcionere koji su bili sumnjičeni za korupciju. Smatra da demokrate nisu smele da poslednje reaguju na hapšenje Miškovića. Za NIN priča kako izgleda kada se posle osam godina vlast izgubi.
Počasni predsednik Demokratske stranke Boris Tadić dobio je i počasnu " kancelariju " u Krunskoj 69. U prizemlju, soba od 10 metara kvadratnih, ne liči na radni kabinet političara. Na belim neokrečenim zidovima vise dve mape sveta, od ličnih stvari tu je samo nekoliko knjiga, jedna od njih autobiografija Džulijana Asanža, a u uglu iza malog pisaćeg stola gitara. Ova godina sigurno nije od onih koje će se sećati sa zadovoljstvom. Izgubio je vlast i u državi i u stranci i u vladi. Ipak, ne misli da je odluka da raspiše predsedničke izbore bila pogrešna: " Šta bi se desilo da nisam doneo tu odluku, hajde iz tog ugla da posmatramo. Ja ne bih učestvovao na parlamentarnim i lokalnim izborima na strani Demokratske stranke, a SNS bi dobio znatno više glasova, i to su govorila sva objektivna istraživanja. Zar neko misli da bih ja kao predsednik bez bilo kakvog uticaja, kao u Koštuničino vreme, opet nosio barjak i čuvao ideje Petog oktobra u vladi koju bi činili Tomislav Nikolić, Ivica Dačić, Mlađan Dinkić... To bi bilo van svakog smisla.
Na svetski Dan slobode medija u Srbiji objavljen je prevod teksta Alberta Kamija " Četiri zapovesti slobodnog novinara ". Kružio je internetom, preporučivan je i deljen na društvenim mrežama i forumima, objavljivan u štampi.
Postao je dragoceno štivo među novinarima i onima kojima je sloboda štampe svetinja.
Za 1939. godinu, svestan da je čovečanstvo u kandžama fašizma i da mu preti katastrofa, Kami piše: " Slobodni novinar ne očajava i bori se za ono što veruje da je istinito kao da njegovo delovanje može uticati na tok događaja. Ne objavljuje ništa što bi moglo da podstakne mržnju ili da izazove očaj. Sve je to u njegovoj moći ", ubeđen je francuski književnik i filozof i predlaže četiri metode " preko kojih se sloboda može i usred rata i njegovog sužanjstva ne samo sačuvati nego i izraziti ": lucidnost, odbijanje, ironija i istrajnost.
U vladinom Predlogu izmena Krivičnog zakonika Srbije izbrisan je stav 3. člana 138, kojim je bilo utvrđeno da novinari u obavljanju svog posla uživaju status službenog lica. Ovo rešenje pružalo je kakvu-takvu zaštitu slobodnom novinarstvu jer je, zbog mogućnosti izricanja većih kazni, delovalo kao prevencija napada na novinare. Brisanjem odredbe omogućava se suzbijanje onoga što bi se moglo nazvati " kulturom nekažnjivosti " kada je reč o nasrtajima na poslenike javne reči.
Predsednik Izvršnog odbora Demokratske stranke i predsednik Pokrajinskog odbora DS za Vojvodinu Dušan Elezović izjavio je da Demokratska stranka nema nikavu nameru da pravi " veliku koaliciju " sa Srpskom naprednom strankom na republičkom nivou, niti da s naprednjacima formira većinu u Vojvodini ili Beogradu.
On je u intervjuu za " Dnevnik " kazao da su navodi o tome da će nakon dolaska Dragana Đilasa na čelo demokrata biti otvorena vrata za političku saradnju između Demokratske stranke i SNS-a, " bili samo medijske spekulacije ".
- Očigledno je da su to bile samo medijske spekulacije, rekao je Elezović. Ne postoji nikakva namera da DS ulazi u vlast sa SNS-om ni na nivou Beograda, ni na nivou Vojvodine, niti na nivou Republike. Takođe, nemamo nameru da pravimo bilo kakvu većinu na republičkom nivou ni s predstavnicima drugih političkih stranaka iz aktuelne vladajuće koalicije. Mi se intenzivno pripremamo za izbore s ciljem da na njima pobedimo i da posledice lošeg rada ove vlade ispravimo.
Posle vanredne izborne Skupštine Demokratske stranke, na kojoj je gradonačelnik Beograda Dragan Đilas izabran za predsednika, u njenim najvišim telima su i novi ljudi, među kojima je i Dejan Nikolić, potpredsednik Demokratske stranke iz Sokobanje i poslanik u parlamentu.
Šta se izborom novog rukovodstva menja u Demokratskoj stranci?
- Menja se fokus politike. Nećemo odstupiti od programa Demokratske stranke, ali nam je od 2000. godine realnost nametala druge teme: obnova zemlje od rata, odnosi i pomirenje u regionu, ekonomska obnova zemlje. Novi fokus politike će biti na potrebama običnog čoveka. Znači, naglasićemo socijaldemokratske vrednosti programa.
Verujem da se poverenje između birača i stranke gradi kroz odgovornost i verujem u obavezu političara da budu pristojni. I zato nisam učestvovao u negativnim kampanjama, nisam bežao od odgovornosti i zato sam se, na kraju krajeva, izvinio građanima, kaže Dragan Đilas, koji je pre tačno sedam dana izabran za lidera Demokratske stranke, a njegova " era " na čelu DS-a počela je baš kao i njegovog prethodnika Borisa Tadića samokritikom i izvinjenjem. Tadić se izvinio zbog afere " Bodrum ", Đilas zbog izneverenih očekivanja građana. Tadić je potom doveo DS na vlast. Može li istorija da se ponovi?
- Ja pre svega ne verujem u to da stvari počivaju na pojedincima. Verujem da sve počiva na timu. Mislim da Demokratska stranka mora da bude vodeća snaga u ovoj zemlji upravo zbog ljudi koje ima, zbog kvaliteta, zbog ljudi koje ćemo staviti u prvi plan i pokazati kakvi zaista jesmo. I mislim da ćemo, pokazujući ono što smo uradili u Beogradu, Vojvodini i u mnogim drugim mestima brigu za ljude i jasna rešenja kako da izađemo iz ovog " tunela " u kome smo, opet dobiti poverenje građana.
Članovi bivše vlade iz Demokratske stranke ne treba da budu poslanici. Svako ko otima Beograd od Beograđana, nije dobro završio. DS bi trebalo da se izvini građanima jer nije dovoljno učinila da se u ovoj zemlji živi bolje. Želim da vidim iskrenu i neselektivnu borbu protiv lopova u ovoj zemlji.
Nemam nikakav dogovor ni s jednom strankom o formiranju nove vlade, pa ni s Aleksandrom Vučićem. Nismo se ni čuli ni videli mesecima. Od danas smo ovoj vladi najžešća opozicija, odgovara u intervjuu za " Blic " Dragan Đilas, novi predsednik Demokratske stranke, na spekulacije da između njega i Vučića postoji dogovor i da ćemo već u martu imati nove izbore.
Dragan Đilas za " Blic " navodi da je " u toku kriminalizacija njega i njegovih najbližih saradnika " i da na nju može da odgovara samo svojim radom i rezultatima koje je postigao.
Potpredsednica Demokratske stranke govori za " Novosti " o odnosima u stranci i planovima novog rukovodstva: Na početku smo kadrovskih i organizacionih promena. Odolećemo napadima
Demokrate su na nedeljnoj izbornoj skupštini, pre svega, pokazale spremnost da ponovo grade jedinstvo i slogu u stranci, da prevaziđemo sve probleme koje smo imali u prethodnih nekoliko meseci. Umesto podela i cepanja, sada smo iznedrili jednu novu energiju koja će pokazati da ćemo prestati da se prebrojavamo, da želimo da pronađemo najbolje kadrove i najbolja rešenja za period koji dolazi.
Ovako novoizabrani potpredsednik Demokratske stranke i poslanik Nataša Vučković, u intervjuu za " Novosti ", govori o periodu u koji ulazi najjača opoziciona partija posle višemesečnih trzavica i unutrašnjih sukoba.
Predsednik Vlade Vojvodine i potpredsednik Demokratske stranke Bojan Pajtić izjavio je da je zbog problema u komunikaciji između dva nivoa vlasti formirano Koordinaciono telo Vlade APV za saradnju sa republičkom vladom.
Bojan Pajtić je za " Dnevnik " istakao da je takav potez usmeren na poštovanje Ustava i vladavinu prava, što je i preduslov da Srbija postane deo Evropske unije. On je ukazao i da poslednje izjave evropskih zvaničnika Štefana Filea i Jelka Kacina " jasno govore u prilog tome da je Srbija kao država dužna da poštuje svoje propise i svoj najviši pravni akt, odnosno da poštuje činjenicu da Vojvodina postoji i da čini gotovo trećinu stanovništva i teritorije Srbije i da daje ogroman doprinos i u ekonomskom i u svakom drugom smislu celoj zemlji ".
U trenutku kad kao država želite članstvo u jednoj međunarodnoj asocijaciji, koja praktično diktira sve zakone koje ova država mora da donese i diktira sve prioritete, teško da se može spočitavati da je zahtev za poštovanje prava Vojvodine internacionalizacija. Već zbog same činjenice da Srbija želi da postane članica EU interanacionalizacija je prisutna na svim nivoima, u svim segmentima. Takođe, članstvo u EU podrazumeva i odricanje od dela su vereniteta svake države. U tom smislu, mi ne izmišljamo toplu vodu, već tražimo da se poštuje Ustav ove zemlje i kao pokrajinska vlada nemamo pravo da odustanemo od onog što je pravo građana Vojvodine, kazao je Pajtić odgovarajući na pitanje očekuje li podršku Brisela u rešavanju aktuelnih nesporazuma sa Vladom Srbije oko pitanja finansiranja APV i da li zbog toga očekuje i optužbe za internacionalizaicju vojvođanskog pitanja.
Predsednik Demokratske stranke Boris Tadić ocenjuje da je Vlada Srbije u prvih sto dana rada imala nekoliko dobrih poteza, ali i nekoliko loših, tvrdi da će opstati ili propasti na pitanju ekonomije, te da je veoma dobro što se uhvatila u koštac s kosovskim problemom.
" Ekonomija je najvažnije državno, građansko, nacionalno pitanje. Konačno da kažemo još jednom, nije Kosovo najvažnije državno pitanje i drago mi je da to i sadašnje stranke u vlasti jasno priznaju. Jer, tako postajemo zrelo društvo ", rekao je Tadić u intervjuu Tanjugu.
On smatra da se sto dana vlade tiče pre svega života građana, ali i državne politike i interesa čitave zajednice. S druge strane, napominje Tadić, ova vlada je koncipirana i obrazovana da bi ispunila i određena očekivanja građana, ali se ne može ignorisati činjenica da postoje i značajna očekivanja međunarodne zajednice, pre svega kad je u pitanju Kosovo.
Aktivnost vaših prijatelja
