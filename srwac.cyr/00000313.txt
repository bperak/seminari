10 Feb, 2008
Nedavno sam gledao televiziju. Ako se pitate zašto to navodim, znajte da retko gledam javni servis. Za sve što me interesuje, tu je jutjub.com ili tv-links.co.uk.
Elem, da se vratim na temu. Svi znate za rat u Iraku. Svi znate (pretpostavljam) zašto su SAD napale Irak i čime je sve to praćeno u svetu.
U kategoriji Divlji zapad pokušaću da vam što više približim surovu realnost Zapada. Ili zapada. Morate znati da to nije ono što gledate na holivudskim filmovima i što vidite na razglednicama.
Nedavno je na gorepomenutom TV-u gostovao u nekoj emisiji, na nekom kanalu, novinar jedne američke novinarske kuće. Novinar je potpuno nezavisan, i, uprkos 95 % svojih kolega, ima svoje stavove koje on sam diktira i nije pod uticajem kongresa. Govorio je o svom boravku u Iraku. Intervjuisao je ljude, pitao šta se događa. A onda je saopštio jedan događaj koji ga je dirnuo, a i mene, a verujem da će i vas. Sledi slobodan prevod i citat.
Ulazim u auto, taksi. Vozaču kažem mesto gde želim da me odveze. Odmah sam primetio da je vozač prilično namrgođen i neraspložen. Bombaški napadu u Iraku nisu retkost, te sam ga upitao:
Zašto ste tužni? Da vam nije neko poginuo u napadu? Da vam nije neko mrtav?
