mr Milica Grozdanić dipl.inž.arh.
BIOGRAFIJA 1. Opšti podaci Rođena u Beogradu 31.01.1956. godine. Osnovnu školu i Devetu beogradsku gimnaziju Mihajlo Petrović Alas završila sam u Beogradu kao nosilac diplome Vuk Karadžić. Arhitektonski fakultet Univerziteta u Beogradu završila sam 1979. godine sa prosečnom ocenom 8,85 i ocenom 10 na diplomskom ispitu.
2. Obrazovanje i usavršavanje Studije na Arhitektonskom fakultetu Univerziteta u Beogradu, započela sam školske 1974 / 75 godine. Tokom studija više puta sam za postignute rezultate nagrađivana i to:
Na predlog Arhitektonskog fakulteta Univerziteta u Beogradu, Odlukom Univerzitetske komisije za dodeljivanje nagrada studentima, nagrađena sam kao student II godine koji je pokazao najbolji uspeh u toku studija u školskoj 1975 / 76 godini.
Arhitektonski fakultet Univerziteta u Beogradu dodelio mi je 25.05.1977. godine Priznanje za značajne rezultate ostvarene na studijama Arhitektonskog fakulteta.
Magistarsku tezu pod nazivom Kontekstualni uslovi i uticaji na Staro jezgro Zemuna sa posebnim osvrtom na nasleđenu i buduću izgradnju, odbranila sam 28.06.2005. godine na Arhitektonskom fakultetu u Beogradu, čime sam stekla zvanje magistra tehničkih nauka u oblasti arhitekture i urbanizma.
Na Arhitektonskom fakultetu Univerziteta u Beogradu odobrena mi je izrada doktorske disertacije na temu: Uticaj legislative na kvalitet urbanističkog planiranja i izgradnje grada, period 1970 - 2005, primer Beograda.
U Kolarčevoj zadužbini pohađala sam dva ciklusa predavanja Prof. dr Ranka Radovića (Otvoreni univerzitet) i to: u periodu od februara do maja 1997. godine, nastavu iz oblasti Savremene arhitekture u trajanju od 45 časova i u periodu od oktobra 1999. godine do maja 2000. godine, nastavu iz oblasti Savremene arhitekture / tematski pristup u trajanju od 66 časova.
Stručni ispit propisan za dipl. inženjere arhitekture koji rade na izradi tehničke dokumentacije i izgradnji investicionih objekata položila sam 1984. godine i stekla ovlašćenje Privredne komore Srbije, broj 570 / A od 06.06.1984. godine.
Stručni ispit propisan za rad u delatnosti zaštite nepokretnih kulturnih dobara po programu za arhitekte konzervatore polagala sam u Republičkom zavodu za zaštitu spomenika kulture i stekla Uverenje broj 20 / 64 od 24.06.2010. godine.
Rešenjem Ministarstva pravde i lokalne samouprave broj 740 - 05 - 368 / 2001 - 04 od 02.08.2001. godine upisana sam u Registar stalnih veštaka za Građevinarstvo i Stambeno-komunalnu oblast, odnosno Rešenjem Ministarstva pravde broj 740 - 05 - 00846 / 2010 - 03 od 06.07.2011. godine imenovana sam za sudskog veštaka za oblast građevinarstvo uža specijalnost: urbanističko planiranje i projektovanje i zaštita nepokretnih kulturnih dobara.
Za višegodišnje stručno angažovanje i postignute rezultate na strukovnom i metodološkom unapređenju prostornog i urbanističkog planiranja Udruženje urbanista Srbije dodelilo mi je 2002. godine nagradu MIHAILO RADOVANOVIć.
Za Plan detaljne regulacije Starog jezgra Zemuna, Savet i Žiri Dvanaestog salona urbanizma održanog u Nišu 8.11.2003. godine, dodelio mi je I nagradu u Kategoriji planova regulacije. Plan je nominovan za nagradu Grada Beograda za 2003. godinu iz oblasti arhitekture i urbanizma.
Za Urbanistički projekat za rekonstrukciju i dogradnju kompleksa sportsko-rekreativnog centra Tašmajdan u Beogradu, Savet i Žiri Četrnaestog salona urbanizma održanog u Nišu 8.11.2005. godine, dodelio mi je I nagradu u Kategoriji urbanističkih projekata.
Zvanja: Rešenjem Skupštine grada broj 112 - 12 / 95 od 19.01.1995. godine imenovana sam za pomoćnika direktora Urbanističkog zavoda za Sektor za regulaciono urbanističko planiranje i uređenje prostora (1995 - 2000). Transformacijom Urbanističkog zavoda u JUP Urbanistički zavod Beograda 01.01.2000. godine, na osnovu nove sistematizacije postala sam direktor Sektora za regulaciono urbanističko planiranje i uređenje prostora (2000 - 2001). Savetnik u Urbanističkom zavodu Beograda od 01.10.2001. godine do 31.12. 2008. godine. Koordinator projekata (2009).
Poslovi: Izrada urbanističkih planova i projekata, organizacija i koordinacija rada svih subjekata urbanističkog planiranja i projektovanja na pripremi i izradi urbanističkih planova za celokupno područje grada Beograda u sedmogodišnjem periodu (1995 - 2001), izrada mišljenja o mogućnostima i ograničenjima prostora, sprovođenje urbanističkih planova kroz proces izrade uranističko - tehničkih uslova za pojedinačne lokacije, istraživanje lokacija, urbanističke analize opravdanosti i mogućnosti izgradnje na lokaciji, unapređenje normativne oblasti (zakona i propisa) i aktivnosti na unapređenju metodologije urbanističkog planiranja i projektovanja, unapređenje procedura za dobijanje potrebnih dozvola u postupku izgradnje investicionih objekata i koordinacija učesnika u postupku, projektovanje investicionih objekata, nadzor nad izgradnjom, sudsko veštačenje.
3.3. ZAVOD ZA ZAŠTITU SPOMENIKA KULTURE GRADA BEOGRADA, Beograd, Kalemegdan 14 Rešenjem Skupštine grada Beograda broj 112 - 232 / 09 - S od 26.05.2009. godine imenovana sam za direktora Zavoda za zaštitu spomenika kulture grada Beograda na vreme od 4 godine.
Od osnivanja 1999. godine, do kraja 2001. godine, predsedavala sam, a potom i dalje do 2006. godine bila član Stručnog saveta Urbanističkog zavoda Beograda, koji je formiran sa ciljem da vrši uvid u sadržaj i kvalitet planova koji se izrađuju ili koordiniraju u Urbanističkom zavodu, kao i za razmatranje svih relevantnih pitanja i problema u procesu planiranja razvoja grada Beograda. U više mandata od 1995. godine do danas, član sam Komisija za planove (Grada Kragujevca, Opštine Aranđelovac) koje su po zahtevu opštinske uprave formirane u cilju pružanja stručne pomoći u postupku izrade prostornog plana opštine, izrade i sprovođenja urbanističkih planova, kao i davanja stručnih mišljenja o idejnim projektima. Član Izvršnog odbora Matične sekcije urbanista u okviru Inženjerske komore Srbije u periodu od 2004 2007. godine. Podpredsednik strukovne asocijacije Udruženja urbanista Srbije u kontinuitetu od 1999 2008. godine i član Društva konzervatora Srbije od 2010. godine.
Osvrt na način sprovođenja urbanističkog plana u kontekstu važećeg Zakona o planiranju i izgradnji, Zbornik radova Letnja škola urbanizma / Kragujevac 2008 / Kako do strategije prostornog i urbanog razvoja na nacionalnom i lokalnom nivou Republike Srbije, Udruženje urbanista Srbije, Beograd, 2008, str.135-141
Pristup institucija sistema procesu planiranja i uređenja prostora i naselja u periodu tranzicije, Zbornik radova Nova urbanost, integracija dezintegracija grada, Društvo urbanista Beograda, Beograd, 2008, str. 95 - 105.
Prikaz područja Beogradske tvrđave u istorijskim i urbanističkim planovima kao prilog budućim procesima planiranja (koautor sa Đ. Vrzić), Nasleđe XII, Zavod za zaštitu spomenika kulture grada Beograda, Beograd, 2011, str.219-245.
