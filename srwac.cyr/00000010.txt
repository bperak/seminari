Literarna sekcija Katmandu 
Projekat Katmandu predstavlja one učenike Trinaeste beogradske gimnazije, koji su bez žaljenja konstatujemo napustili i školu, i Beograd, i Srbiju, i Evropu. Mi smo, za sve vas koji nas uzaludno tražite, od proleća 2008. godine, u nepalskoj prestonici, u Katmanduu. Tu smo se obreli na jedan heuristički, lucidan način, koji ima tu prednost što za potrebe putovanja nismo koristili budžete veselih roditelja, kao ni usluge vrednih turističkih agencija, što sve zajedno znači da ni u jednom trenutku nismo došli u poziciju da svoje putovanje otplaćujemo u nekoliko skromnih i primamljivih rata. Put koji nas je doveo na ovo nesvakidašnje mesto, u ovaj čudesni grad, jeste upravo literaran. Tako, Projekat Katmandu samo uslovno nosi svoje drugo ime: literarna sekcija. 
Možete nas zvati planinarima, avanturistima, lutalicama, besposlenicima, čak i učenicima, ali najjednostavnije je za vas ako nas zovete prosto piscima. Čak i skribomanima, mastiljarima Kako god da želite, zovite nas; ne možete da nas uvredite niti isprovocirate 
Projekat ćemo realizovati u nekoliko faza: 
Prva faza je prikupljanje građe, odnosno dolaženje do SVIH RASPOLOŽIVIH INFORMACIJA o kulturi, istoriji, religiji, svakodnevnom životu / muke, radosti, žurke, kafići, restorani, toaleti, škole, zatvori, bolesti, vicevi, sahrane, venčanja, obredi, rituali, šoping-centri, brza hrana / u Nepalu, odnosno u Katmanduu. Način na koji dolazimo do tih podataka je neodređen, odnosno upravo otvoren. Mi dozvoljavamo čak i pozdravljamo sve moguće načine dovijanja, snalaženja, pa i obmanjivanja svoje okoline u cilju dolaženja do najinteresantnijih i najskrivenijih detalja, koji bi mogli da bace neko novo i neobično svetlo na život dalekih stanovnika Katmandua. Rezultat ove bespoštedne i beskompromisne potrage jeste REČNIK KATMANDUA. 
Druga faza koristi avanturističko i prevarantsko iskustvo stečeno u realizaciji rečnika Katmandua, kao prve faze projekta, i ona obavezuje Katmandu-pisca / skribomana, mastiljara /, na kreativno korišćenje prikupljenog materijala. Iz rečnika koji je, moramo da skrenemo pažnju, uvek u nastajanju u drugoj fazi projekta proizilaze raznorodni napisi: proza, kratke priče, parodijski tekstovi, poezija, novinski članci, zakoni, dramski tekstovi vezani za život u Katmanduu Sve ovo znači jedno: mi, pisci ovog projekta / skribomani, mastiljari /, obavezali smo se na nemilosrdni i milosrdni, objektivni i subjektivni, distancirani i neposredni, pristrasni i nepristrasni pogled na ulice i život ovog dalekog grada. Naše junake stvorili smo mi, što i nas i vas prirodno dovodi do zaključka da samo mi imamo prava da ih veselimo, ožalošćujemo, nerviramo, smirujemo, relaksiramo, zaljubljujemo, odljubljujemo, zatvaramo, oslobađamo, da im sudimo, da ih izbacujemo, razvodimo, venčavamo Ako se, eto, dogodi da neko od naših junaka strada, to je onda samo naša odgovornost. Svaka sličnost sa stvarnim likovima i događajima uvek je namerna koliko i slučajna, što nam obezbeđuje potpuni alibi. Nikada nećete uspeti da nas osudite za našu kreativnu samovolju i despotizam 
AKCIJA ZA REKONSTRUKCIJU FISKULTURNE SALE 
Poštovani roditelji, bivši i sadašnji učenici, prijatelji Škole, molimo Vas da nam pomognete da dovršimo rekonstrukciju naše fiskulturne sale. Naime, od Sekretarijata za obrazovanje i dečiju zaštitu Grada Beograda dobili smo sredstva u iznosu od 2 100 000 dinara za obnavljanje plafona, zidova i osvetljenja, a za promenu parketa moramo sami da se snađemo. 
Molimo Vas da uplatite onoliko koliko ste u mogućnosti za postavljanje parketa u fiskulturnoj sali. Neophodna svota za kvalitetan parket je 2 000 000 dinara. Voleli bismo da naši učenici započnu sledeću školsku godinu sa potpuno rekonstruisanom fiskulturnom salom. 
O toku akcije i pojedinačnim uplatama obaveštavaćemo Vas na našem sajtu www.trinaestabggim.edu.rs Broj računa na koji možete uplatiti donaciju je 840 - 1219760 - 76, poziv na broj 777. Molimo Vas da nam, po uplati, dostavite uplatnicu. 
Sadašnji učenici mogu da uplate donaciju i u dogovoru sa razrednim starešinama. 
U Beogradu, 19.04.2013. 
S poštovanjem, Direktor XIII beogradske gimnazije Bojan Vučković 
Upis za školsku 2011 - 2012 
Završen je upis prvih razreda za školsku 2012 / 2013. Donji prag bodova za društveno-jezički i prirodno - matematički smer bio je 90,58 (9 odeljenja). 
