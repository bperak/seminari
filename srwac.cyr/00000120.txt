Od arapskog proleća ka arapskoj zimi
06.11.2011. -
Arapsko proleće nije vodilo buđenju i obnavljanju tog regiona. To je revolucija džamija, a ne Twitter-revolucija ili Google-revolucija, - smatra ekspert orijentalista Instituta strateških inicijativa i analiza Sergej Demidenko. S njim polemizira direktor centra Instituta međunarodnih istraživanja pri MGIMO MIP RF Veniamin Popov. Inicirali su revolucije mladi, a ne islamisti.
Događaji u Tunisu, Egiptu, Libiji i Siriji su izbacili na površinu penu u vidu islamista, - ubeđen je Sergej Demidenko.
U Libiji su na vlasti ti ljudi, ili su oni blizu vlasti. Pobedu islamske stranke An-Nahda u Tunisu ne bih dramatizovao. To je umerena stranka, ali je tendencija zabrinjavajuća. Osnovni trend unutrašnje politike Egipta će biti borba između vojnih lica i islamista. Takva situacija će biti i u Siriji, ako se tamo nešto desi. Ili će ostati na vlasti vojna lica, koja će zameniti Asada, kozmetički obnovivši režim, ili samo islamisti. Druge varijante nema.
Zato jedini geopolitički rezultat arapskog proleća je jačanje Saudijske Arabije, - smatra Sergej Demidenko.
Jedine države, koje dobijaju od arapskog proleća, nisu SAD i zemlje Evrope, već Saudijska Arabija i Katar. One su faktički skinule sa svog puta sve režime, koji su im oponirali. Svrgnuti su Sadam Husejn i Moamar Gadafi. Odstranjen je Hosni Mubarak, ljulja se režim Bašara Asada. Jedina sila u arapskom svetu ostaje Saudijska Arabija i monarhije Persijskog zaliva, koje su joj u džepu i finansijski, i politički, i sa vojnog gledišta.
Arapsko proleće je ustvari islamska zima, - smatra bivši ambasador RF u Libiji, ekspert Instituta orijentalistike RAN Aleksej Podcerob. Islamisti su dobili izbore u Tunisu. U Egiptu, sudeći prema prognozama uoči izbora 28. novembra, lidiraju Braća-muslimani. Oni vode ogorčenu borbu protiv Bašara Asada u Siriji. Libijski islamski pokret je najjača organizovana snaga. Pri tome je ekspert upozorio da se ne smeju izjednačiti islamisti u Libiji i Siriji i islamisti u Tunisu i Egiptu.
U Libiji i Siriji postoji opasnost dolaska na vlast ekstremista, u slučaju, ako ne dođe do raspada Libije. Ako u Siriji izgubi stranka PASF, te na vlast dođu Braća-muslimani, Sirija može da se pretvori u drugi Avganistan iz perioda vlasti talibana. U Libiji će se desiti to isto. Što se tiče Tunisa i Egipta, tamo su islamisti umerenih stavova. U slučaju njihovog dolaska na vlast ništa strašno se neće desiti. Oni će svakako unositi svoje religiozne elemente u unutrašnju politiku, u manjoj meri u spoljnu poliiku. Teško da će se oni mešati u ekonomiju.
Islamisti će dolaziti na vlast, ali su to već drugi islamisti. Oni će postajati sve umereniji. Oni će morati da vladaju u savezu sa svetovnim snagama, braniti neka demokratska načela. Nisu oni inicirali revolucije, već obrazovani mladi, koji su se povezivali preko Interneta, Fejsbuka, Tvitera. Oni ne dele tezu da je islam rešenje svih problema. Zato će taj talas biti dugačak. Revolucije u Tunisu i Egiptu su se odrazile i u drugim regionima. Nije slučajnost što su učesnici pokreta Okupiraj Vol-strit istakli parolu Pretvorićemo Vol-strit u trg Tahrir.
Arapsko proleće se nastvalja, - smatra Veniamin Popov. Sve će zaviseti od konkretnog odnosa snaga i od toga, hoće li doći do stranog mešanja. U Libiji operacija NATO-a ujedinjeni zaštitnik koštala je glave mnogim stotinama civila, zemlja je skoro razorena. Treba insistirati da ne dođe do stranog mešanja da bi narodi sami odlučivali o svojoj sudbini.
