Nove knjige OSIROMAŠENI URANIJUM 
U ratnim i poratnim vremenima najugroženije ljudsko pravo, je pravo na istinu. Uvek će biti, veoma bolna naša sećanja na jednostranu odluku za gresiju i bombardovanje nekadašnje SR Jugoslavije danas prostora država Srbije i CrneGore, ubojnim sredstvima različite vrste i namene, odstrane združenih snaga NATO pakta. Saznanja o mogućim posledicama tog čina, nam ne daju mira i obavezuju nas da se na to stalno podsećamo. 
U nekoliko ratnih sukoba poslednjih decenija dvadesetog veka, po prvi put su korišćeni projektili sa osiromašenim uranijumom (OU). Pažnju javnosti, primena ovih projektila privukla je zbog velikog broja obolelih vojnika i civila u Zalivskom ratu. 
U toku agresije NATO snaga na SR Jugoslaviju 1999. god. ptrilikom bombardo-vanja, korišćena je municija sa projekti-lima od osiromašenog uranijuma (OU) na teritoriji Kosova, jugu Srbije i Crnoj Gori. Strašna katastrofa nam je tim aktom učinjena.Trenutne posledice ovih akcija smo imali prilike da vidimo, o nekim nedovoljno znamo, ali ih već uveliko preživljavamo. A koliko će sve to trajati, i zar je sve to bilo potrebno? 
Nakon bombardovanja javnost je bila podeljena u prosuđivanju o mogućim negativnim posledicama na životnu sredinu, a time i na budući život i zdravlje mnogih generacija.Postoji i opravdan je strah o ekološkoj katastrofi na teritoriji Srbije i susednih zemalja. Sdruge strane, mnogi, a naročito oni koji su učestvovali u bombardovanju, tvrde da štete i posledica nema, a da su one, tamo gde bi ih možda i moglo biti, minimalne. Kakve li ironije?? A gde je tu istina? Na žalost istinu sve više spoznaje naše stanovništvo. Ona je, posle protoka vremena, u sve većem broju obolelih od kanceroznih i drugih oboljenja na ovim prostorima čiji uzrok može da bude OU, a to neće niko javno da prizna i komentariše. Ona je i u sve većem oboljevanju vojnika učesnika Zalivskog rata i onih koji su u ratnim i poratnim vremenima boravili ili borave na prostorima bivše SFRJ (BiH, KiM), a za čiju zaštitu diže glas javnost i štampa nekih zapadnih zemalja. 
I zato, da se ne zaboravi, odlučili smo da napišemo knjigu kao svedočanstvo o tim događanjima. Knjiga nosi naslov: OSIROMAŠENI URANIJUM, metode detekcije, saniranje neposrednih efekata i prevencija kasnih posledica. 
Svi mi autori ovog teksta, bili smo neposredni učesnici u aktivnostima preduzetim na rešavanju problema OU nateritoriji SR Jugoslavije, tokom bombardovanja i godinama posle njega. Osećaj obaveze i odgovornosti da materijal objavimo u nama je izazivalo sećanje na sve one koji su kao pripadnici oružanih snaga ili kao stanovnici bili ili su i sada, neposredno izloženi dejstvu OU i pridruženih štetnosti, tokom i posle perioda NATO napada. 
Istine do kojih smo došli, dileme i sumnje koje nas muče, a koje smo u materijalu izložili, govore da svi problemi nisu do kraja razrešeni i da nas stručna odgovornost i lični moralni stavovi obavezuju da u javnosti podstaknemo aktivnosti potrebne za njihovo rešavanje. Kako ponašem mišljenju, problem OU zahteva dugogodišnje angažovanje, to ovaj tekst smatramo i korisnim štivom i zastudente i mlade stručnjake različitih profila koji će u godinama pred nama biti nosioci tiha aktivnosti. 
Donoseći odluku da ovaj materijal priredimo za javnost, manifestujemo svoju opredeljenost da se saopšti šta se dešavalo, šta je na rešavanju problema do sada učinjeno, da se preostali problemi aktueliziraju i iznađu rešenja za trajno smanjenje ili eliminisanje posledica prisustva OU na ovim prostorima. 
Osim toga, želimo da iznošenjem podataka kojima raspolažemo, bez obzira na činjenicu da su neki od njih već objavljeni, iste sistematizujemo na jednom mestu, omeđimo probleme vremenski, prostorno, institucionalno, postavimo i podstaknemo diskusiju o dilemama, a naravno, saopštimo naše viđenje rešenja. Nadamo se da ćemo sistematizujući dosadašnja saznanja i iskustva, bolje tumačiti pojave koje bi se mogle kvalifikovati i kao posledice sukoba, i aktivirati preduzimanje adekvatnih praktičnih mera i podstaći naučna istraživanja u ovoj oblasti. 
Osnovni problem koji obrađujemo je definicija uticaja primene municije sa OU na zdravlje stanovništva koje živi pored rejona po kojima je upotrebljavana municija sa OU, vojnika i policajaca koji su u tim rejonima boravili po raznim osnovama u toku i nakon bombardovanja. 
Nedostatak finansijskih sredstava, politička pristrasnost, niti bilo šta drugo, ne može da bude opravdanje za nebrigu o ljudima koji su kao prave patriote branili svoju zemlju i zbog toga bili izloženi dejstvima municijom sa OU, ili žive pored prostora po kojima je ista upotrebljavana, a ne svojom krivicom dovedeni u situaciju, da možda imaju posledice po svoje zdravlje. 
Njima se mora dati pravilan i siguran odgovor i ako je potrebno pružiti pomoć, posebno u narednom periodu, kada se zbog većeg protoka vremena može očekivati pojava bolesti izazvanih primenom municije sa OU. Niko nema pravo da im to uskrati. Ako se to desi, generacije koje dolaze će im suditi 
Za ovaj posao okupljena je značajna ekipa. Na knjizi su radili: Doc. dr Branka Đurović lekar u VMA, predaavač na Medicinskom fakultetu VMA, izuzetno iskustvo stekla na projektu praćenja zdravstvenih efekata OU kod vojnika; Prof. dr. Vesna Spasić Jokić, profesor Fakulteta tethičkih nauka, Univerziteta u Novom Sadu i Naučni saradnik Instituta za nuklearne nauke Vinča; Mr Dragutin Fortuna, pukovnik ABHO u penziji, radio na poslovima dekontaminacije OU na teritoriji Srbije; Prof. dr Vesna Selaković - Mićunović sa Instituta za medicinska istraživanja VMA; Prim. dr Nedeljka Atlagić radi kao lekar u VMA i moja malenkost. 
Evo nekih izvoda iz recenzije: 
Tekst obrađuje aktuelnu temu multidisciplinarnim pristupom koji sasvim odgovara temi i materiji koja je izneta, jasnim, jednostavnimi razumljivim stilom Pored teorijskih razmatranja o detekciji i dozimetriji zračenja OU baziranih na aktuelnoj literaturi, autori iznose i sopstvena iskustva, koja su bila uslovljena kadrovskim i tehničkim mogućnostima, sa značajnim materijalnim ograničenjima. Upravo ta ograničenja uslovila su angažovanje na interkomparaciji raspoloživih metoda i traženju novih rešenja, što je originalni doprinos autora 
Ponuđeni tekst svojom aktuelnošću, multidisciplinarnim pristupom i izloženim rešenjima predstavlja jedinstveno štivo u našoj zemlji. Predlog mera i aktivnosti koje autori daju na kraju, uveravaju me da će biti korisna osnova i polazište za sve one koji će se uključiti u dalji rad na saniranju ovog problema, pa ga toplo preporučujem za štampu. Ovaj opširan, po svemu jedinstven tekst na našim prostorima, predstavlja sveobuhvatan pogled na problem OU. Njegov multidisciplinaran karakter, doprineo je jasnijem predstavljanju ovog aktuelnog problema u našoj zemlji. Izneta aktuelna naučna saznanja iz oblasti izvanredno su povezana sa konkretnom situacijom i potkrepljena originalnim rezultatima. Često suprotstavljajući podatke iz literature sopstvenim rezultatima, autori iznose jasan stav da je problem OU još uvek neistraženo polje, te da konačni zaključci u ovoj fazi praćenja i istraživanja svakako ne mogu biti doneti 
Ovaj tekst, osim nesumnjive stručne vrednosti, nosi i jasnu poruku autora, koji želeći da ostave pisani trag o svojoj dosadašnjoj aktivnosti, žele da omeđe učinjeno i pomognu pokretanje daljih aktivnosti u ovoj oblasti. Stoga ovaj tekst ima izuzetan značaj ne samo za buduće aktivnosti u ovoj oblasti već i šire, za nacionalnu strategiju očuvanja životne sredine i zdravlja stanovništva Srbije. Uprkos naglašenoj težnji da se izbegnu elementi politike, tekst u celini nosi i jasnu moralnu antiratna poruku i poruku protiv upotrebe / zloupotrebe OU 
