U utorak, 20. marta 2012. godine predsedniku Veća Saveza samostalnih sindikata za više opština Leskovac, Ivanu Jovanoviću, prosleđen je zahtev kojim se traži da u pisanoj formi odgovori na iskazane potrebe Odbora Jablaničkog okruga Sindikata obrazovanja Srbije (OJO SOS).
Jovanoviću su do sada već prosleđivani zahtevi na osnovu ODLUKA OJO SOS-a. Najpre Zahtev br 36 / 3 od 27.1.2012. koji je uredno primljen i zaveden pod brojem 43 od 30.1.2012. godine, kojim se na osnovu odluka OJO SOS-a sa sednice održane 13.1.2012. godine traži izdvajanje sredstava za realizaciju planiranih aktivnosti Odbora i ustupanje na korišćenje jedne kancelarije u zgradi Saveza. Na ovaj zahtev do danas nije odgovoreno
Prošle sedmice predsednik OJO SOS-a, Aleksandar Ničić, prosledio je Jovanoviću još jedan Zahtev (primljen pod brojem 63, 20.3.2012.) kojim se potražuje odgovor na prethodni, ali i sagledavanje mogućnosti da se u svrhu prikupljanja finansijskih sredstava potrebnih za organizaciju planiranih aktivnosti upotrebi jedan račun Saveza. Takođe, po uputstvu RO SOS-a, od Jovanovića se traži da prikaže godišnji prihod od grane obrazovanja. Ovog puta Ničić je naglasio rok za dostavljanje podataka i odgovora.
Obaveštavamo članstvo da su svi rokovi istekli i da Odbor sindikata koji je svojim delovanjem u poslednjih godinu dana izborio mesto značajnog partnera u socijalnom dijalogu u Jablaničkom okrugu i postao faktor u rešavanju gorućih pitanja prosvetnih radnika na ovim prostorima, najmanje zaslužuje neuvažavanje od strane predsednika Veća Saveza samostalnih sindikata za više opština Leskovac.
Smatramo da transparentno delovanje kojim se ponosimo treba da bude primer drugima a ne pretnja, i da je vreme tajni, tajnih podataka i prećutkivanja odavno iza nas
Zato verujemo da će traženi odgovori biti jasni, javni i čitljivi te da će odagnati sumnju da neko želi da uguši Odbor obrazovanja koji svojim radom na najbolji mogući način promoviše Sindikat obrazovanja Srbije i Savez samostalnih sindikata za više opština Leskovac.
Za 4. sednicu Predsedništva Odbora Jablaničkog okruga Sindikata obrazovanja Srbije koja će početi u 12 sati, predložen je sledeći DNEVNI RED:
Danas je u velikoj sali Veća Saveza samostalnih sindikata za više opština Leskovac održana 11. sedenica Odbora Jablaničkog okruga Sindikata obrazovanja Srbije. Na sednici su članovima prezentovane informacije sa održane sednice ROS-a, informacije o promenama u strukturi Odbora, o isplati jubilarnih nagrada i o angažovanju sindikalnog advokata.
Ovoj sednici prethodila je 3. sednica Predsedništva na kojoj su definisani zahtevi prema višim organima sindikata i izvršeno je imenovanje Ajše Baba-Alić za tehničkog sekretara Predsedništva. Svim članovima Odbora prezentovan je Globalni plan rada Odbora za 2012. godinu.
Danas je u kabinetu gradonačelnika Leskovca postignut dogovor o saradnji lokalne vlasti i Sindikata obrazovanja Jablaničkog okruga. Kako je rečeno za medije nakon razgovora danas će prosvetnim radnicima u Leskovcu biti isplaćene jubilarne nagrade za 2010. godinu. Takođe 3 škole koje u decembru nisu dobile jubilarne nagrade za 2009. godinu dobiće danas nagrade i za 2009. i 2010. Gradonačelnik Leskovca Slobodan Kocić obećao je predstavnicima sindikata da će, ukoliko redovni transver bude u ustaljenom terminu, jubilarne nagrade za 2011. godinu biti isplaćene za dan Svetog Save.
Predsednik Odbora Aleksandar Ničić pozvao je prosvetne radnike u Leskovcu da obustave utuženje škola jer nema razloga da se sumnja da dogovor koji je danas postignut sa gradonačelnikom može biti pogažen.
U ostalim opštinama na teritoriji okruga već su isplaćene jubilarne nagrade za 2009. i 2010. godinu a u toku je isplata 2011. Jedino je u opštini Medveđa isplaćena 2011. a obećano je da u toku januara budu isplaćene i 2009. i 2010. godina.
U subotu i nedelju, 10. i 11. decembra u hotelu Vlaina na Kukavici održan je prvi seminar predsednika Sindikalnih organizacija osnovnih i srednjih škola u Ja blaničkom okrugu. Seminar je organizovan na inicijativu i angažovanjem članova Predsedništva Odbora Jablaničkog okruga Sindikata obrazovanja Srbije. Prvog dana za učesnike seminara organizovane su sednice Predsedništva i Odbora Jablaničkog okruga Sindikata obrazovanja Srbije, obilazak viševekovne Hidroelektrane Vučje i t ribina Primeri dobre prakse u Sindikalnim organizacijama. Ovim sadržajima prisustvovali su uvaženi gosti: predsednik Sindikata obrazovanja Srbije Branislav Pavlović i predsednica Gradskog odbora grada Niša Zorica Kitanović.
Prisutnima su predstavljene novine u organizaciji Odbora, stvaranje resora za sport i rekreaciju, pravna pitanja i odnose sa javnošću, kao i za opšte organizacione poslove. Predsednik Odbora podneo je šestomesečni izveštaj o radu koji je jednoglasno usvojen. Odbor je usvojio dopune Pravila o svom radu i doneo važne zaključke. Doneta je i odluka da se višim organima sindikata upute zahtevi za obezbeđivanje prostorno tehničkih i materjalno finansijskih uslova za nesmetan rad u sledećoj godini.
Potpredsednici Predsedništva su redom izlagali Planove rada za 2012. godinu. Svi ovi planovi usvojeni su u celosti i na osnovu njih je definisan i usvojen Globalni plan rada Odbora za 2012. Predsednik SOS-a Branislav Pavlović pohvalio je rad Odbora Jablaničkog okruga i istakao da je ovo sigurno jedan od najaktivnijih Odbora u Srbiji. Dvodnevni skup završen je u nedelju posle ručka. Učesnici su dobili uverenja o odslušanom seminaru i napustili hotel Vlaina prepuni pozitivnih utisaka.
Na osnovu zaključaka i inicijative sa 9. sednice Odbora Jablaničkog okruga Sindikata obrazovanja Srbije, danas je GRADSKOJ UPRAVI ZA DRUŠTVENE DELATNOSTI GRADA LESKOVCA upućen dopis kojim se nadležni pozivaju na saradnju.
Osim predsednika novinarima su se obratili i članovi Odbora, Baba-Alić Ajša i Stošić Dragan. Oni su prezentovali aktivnosti sindikata oko raspoređivanja tehnoloških viškova, promovisali novi veb sajt i svim kolegama i učenicima poželeli uspešnu novu školsku godinu.
Ovom prilikom pozvani su prosvetni radnici u okrugu da prate aktuelnosti na sajtu Odbora i informacijama sa terena doprinesu rešavanju problema iz ove oblasti.
