(Ne) promišljena pitanja 
Do posla: 17.07.2013. 
Kada se razgovor za posao približi kraju i poslodavac upita imate li neka pitanja, ono što kažete može biti jednako važno kao i vaše reference 
Kada se razgovor za posao približi kraju i poslodavac upita imate li neka pitanja, ono što kažete može biti jednako važno kao i vaše reference. Većina poslodavaca se slaže da je najgori mogući odgovor da nemate nijedno pitanje, prenosi magazin " Forbs " i donosi listu deset pitanja koje nikako ne bi trebalo postaviti poslodavcu. 
1. Pitanja u vezi sa platom i beneficijama 
Najbolje je izbegavati pitanja vezana za platu, odmor i bolovanja na prvom razgovoru, odnosno treba izbegavati pitanja koja ukazuju na to da pretpostavljate da ste već primljeni. 
2. Pitanja koja počinju sa " zašto " 
Pitanje " zašto " je psihološke prirode i upućuje na odbrambeni stav. Mnogo je bolje preformulisati pitanje, pa umesto: " Zašto je kompanija prošle godine otpustila ljude ", reći: " Čitao sam o otpuštanjima u kompaniji. Kakvo je vaše mišljenje o pozicioniranosti kompanije u budućnosti? " 
3. Ko je vaša konkurencija? 
Ovo pitanje se isprva može učiniti kao promišljeno, ali takođe može ukazati da se niste dovoljno upoznali sa delatnošću same kompanije. 
4. Koliko često se obavljaju evaluacije? 
Možda ste zabrinuti o mišljenju kompanije po pitanju vašeg učinka ili pak samo radoznali, ali prvi signal poslodavaca na ovakvo pitanje je negativan stav koji ukazuje na strah od čestih negativnih evaluacija po pitanju vašeg učinka. 
5. Fleksibilno radno vreme 
Čak i ako jasno izrazite potrebu fleksibilnog radnog vremena, na primer, zbog odvođenja dece u školu, stručnjaci savetuju da ne postavljate takva pitanja. Iako je ravnoteža između posla i privatnog života sada u fokusu, ranim insinuacijama na ovu temu samo ćete ukazati poslodavcu da ste zabrinuti zbog balansiranja poslovnog i privatnog života, kao i da na prvo mesto stavljate sopstvene potrebe, zanemarujući kompanijske. 
6. Mogu li da radim od kuće? 
Osim ukoliko nije naznačeno u opisu posla, ne pominjite rad od kuće. Neke kompanije mogu vam omogućiti povremeni rad od kuće, ali tek kada se uvere u vašu efikasnost. 
7. Želite li da vidite moje reference? 
Neki stručnjaci razgovore za posao upoređuju sa zabavljanjem - važno je da poslodavca privučete svojim vrednostima, kako bi vas pozvao na sledeći sastanak. 
Ovo je nezgodno pitanje. Naravno da vas zanima, ali da li je to odlučujuća stvar zbog koje biste prihvatili priliku za razvoj karijere? 
10. Da li ćete pratiti moje profile na društvenim mrežama? 
Iako je briga oko ovog pitanja danas opravdana, najbolje je ne pominjati ovu temu. Naime, ukoliko postavite ovakvo pitanje, odajete utisak da imate nešto da sakrijete. Igrajte sigurno i na društvenim mrežama i internetu uopšte, izbegavajte bilo kakva pominjanja, naročito negativna, kompanije, kolega i zaposlenih. 
Promišljena pitanja 
Postaviti pravo pitanje poslodavcu može imati značajan efekat na dalji sled događaja nakon razgovora za posao. Magazin " Forbs " donosi i listu od pet promišljenih pitanja koja vas mogu izdvojiti od drugih kandidata. 
1. Možete li mi objasniti korporativnu kulturu kompanije i primere kroz koje se podržava? 
Traženje specifičnog uvida u korporativnu kulturu kompanije je ključno, kažu stručnjaci. Svaka kompanija će pohvaliti svoju korporativnu kulturu. Pored toga, većina poslodavaca tokom razgovora procenjuje da li se kandidat može uklopiti u korporativnu kulturu kompanije. 
2. Na koji način je kompanija vrednovala rad zaposlenih u prošlosti? 
Ovo je još jedno od pitanja fokusiranih na detalje, a koje će vam omogućiti uvid u to koliko kompanija ceni svoje zaposlene i moral. 
3. Šta vas najviše uzbuđuje u poslu i šta cenite u vezi sa kompanijom? 
Po prirodi, većina ljudi voli da priča o sebi, stoga ukoliko je odgovor poslodavca " mlak ", može vas navesti na razmišljanje pre odluke da posvetite svoju budućnost kompaniji. 
