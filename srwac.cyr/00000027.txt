Ekološki magazin " Čekajući vetar " Radio Beograda 2 obaveštava da je žiri za dodelu MASLINOVE GRANE, priznanja za učinjeno dobro prirodi, doneo odluku, većinom glasova, da MASLINOVA GRANA za 2010. godinu bude dodeljena PREDRAGU ĆURČIĆU, osnivaču i vlasniku Poslovnog sistema " Visan ", iz Zemuna. 
Gospodin Predrag Ćurčić je uspešan privrednik, koji izuzetnu pažnju poklanja očuvanju, zaštiti i unapređenju životne sredine. Predsednik je i osnivač Društva stručnjaka ekoloških nauka. U sklopu Poslovnog sistema Visan, osnovao je Visoku zdravstveno-sanitarnu školu, koja se bavi sanitarno-ekološkom zaštitom. U sklopu poslovnog sistema je i Ekovisan institut, koji se prvenstveno bavi ekološkom problematikom. Ćurčić je osnivač i vlasnik časopisa za ekološku teoriju i praksu. Građani Beograda se još sećaju besplatne dezinfekcije, dezinsekcije i deratizacije beogradskih podruma i skloništa, kada je to bilo najpotrebnije. Predrag Ćurčić je prijatelj prirode, beogradskih parkova, česmi, izletišta, dece, naročito one sa posebnim potrebama i bez roditeljskog staranja. 
Ekološki magazin Čekajući vetar ustanovio je 1997. godine posebno priznanje društvu, pojedincu ili ustanovi za učinjeno dobro prirodi, pod nazivom MASLINOVA GRANA. Priznanje se sastoji od plakete i bronzanog reljefa i uručuje se jednom godišnje, onome ko je u prethodnoj godini najviše učinio na očuvanju, zaštiti i unapređenju životne sredine na prostoru Srbije i Crne Gore. 
Konkurs se otvara u decembru i traje do aprila naredne godine. Svake godine se formira osmočlani žiri sastavljen od stručnjaka iz ove oblasti i novinara koji prate ekologiju. Završna manifestacija se redovno održava u stakleniku Botaničke bašte Jevremovac. 
Maslinov a gran a za 2009. godinu, priznanje z a učinjeno dobro prirodi, koje dodeljuje E kološki magazin Čekajući vetar Radio Beograda 2, ove godine pripala je Pokretu gorana Srbije, za pedesetogodišnji rad u očuvanju, zaštiti i unapređenju životne sredine. 
Sa direktnog prenosa: voditelji Tamara Vučenović i Branislav Marinkov 
Obrazloženje: Branislav Marinkov 
Amfiteatar Otvorenog univerziteta 
predsednik Pokreta gorana Srbije Novica Milojković 
Uručenje priznanja ovogodišnjem laureatu, uz obeležavanje Dana planete Zemlje, upriličeno je u Subotici, 23. aprila 2010. godine, u amfiteatru Otvorenog univerziteta, Trg cara Jovana Nenada br. 15. 
Radio Beograd 2 je direktno prenosio ovaj događaj. 
DOSADAŠNjI DOBITNICI MASLINOVE GRANE 
2010. Predrag Ćurčić Poslovni sistem " Visan " 
2009. Pokret gorana Srbije 
2008. Emir Kusturica, filmski reditelj 
2007. Lidija Amidžić, Direktor Zavoda za zaštitu prirode Republike Srbije 
2006. Specijalni rezervat prirode Zasavica 
2005. Gavrilo Azinović, filmski i televizijski producent 
2004. Nevladina organizacija Most, sa Žabljaka, za ukupnu aktivnost u 2004. godini, a posebno za akciju spasavanja reke Tare, pod sloganom NEĆU BARU HOĆU TARU 2003. Društvo Vrelo iz Novog Sada, za brojne akcije 2002. Dušan Rašeta, novinar Beograda 202, za razotkrivanje afere Balkanske ptice 2001. Skupština opštine Niš, za prvi usvojeni LEAP (lokalni ekološki akcioni plan) u Republici Srbiji 2000. Ekološka sekcija Zeleno zvono OŠ Stevan Mirković iz Male Plane, za 
katastar zagađivača opštine Prokuplje 1999. Zavod za zaštitu prirode Srbije, za izuzetno angažovanje u sanaciji prirode nakon NATO bombardovanja naše zemlje 1998. Eko baza Jug Vlasinski vukovi, iz Vlasotinca, za angažovanje u očuvanju plovećih ostrva na Vlasinskom jezeru 1997. Dragoljub Bata Arsenijević, osnivač emisije Čekajući vetar, posthumno 
