Slatki paketići za decu biće deljeni na dan predstave 26.12.2011 god u hotelu Sirmijum u 17 časova. Vaučeri za prodavnice u kojima možete kupiti igračke za vaše najmlađe biće deljeni od ponedeljka kod vaših sindikalnih predstavnika. Prodavnice u kojima možete pazariti su: Vini Pu, Zvončica i Računovodstveni biro. Uz paketiće, vaučere i pozorišnu predstavu ide i slikanje sa Deda Mrazom. Fotografiju plaća sindikat. 
PROTEST SINDIKATA ZDRAVSTVA, NIJE IMAO KO DA IH PRIMI U VLADI 
Oko 2.000 članova Sindikata zaposlenih u zdravstvu i socijalnoj zaštiti Srbije protestovalo je danas u centru Beograda, zahtevajući između ostalog povećanje zarada tako da prosečna plata u zdravstvu bude u vrednosti prosečne potrošačke korpe. Predstavnici tog sindikata su svoje zahteve predali na pisarnici Vlade Srbije, gde im je rečeno da danas nema ko sa njima da razgovara i da će ih u petak u 13 časova primiti ministar zdravlja Zoran Stanković, rekao je predsednik sindikata Zoran Savić. On je dodao da će nakon sastanka sa resornim ministrom sindikat odlučiti o daljim koracima. Savić je naveo da su zahtevi tog sindikata i da se iz skupštinske procedure povuče Zakon o izmenama i dopunama zakona o platama u državnim organima i javnim službama, poštovanje Socijlno-ekonomskog sporazuma i izjašnjavanje Socijalno-ekonomskog saveta Srbije o propisima koji utiču na materijalno-socijalni položaj zaposlenih. Zatim, sindikat traži zaštitu prava zaposlenih na dostojanstven stručan rad i građana da budu lečeni po pravilima struke, kao i potisivanje Posebnog kolektivnog ugovora za socijalnu zaštitu u Srbiji. Protesna kolona je u 11 časova krenula sa Trga Nikole Pašića ka Vladi Srbije u Nemanjinoj ulici, a saobraćaj se odvijao otežano tokom prolaska te kolene. Oko 11.30, kad su se članovi tog sindikata stigli do Vlade Srbije, saobraćaj je na kratko bio zatvoren u Nemanjinoj ulici između Kneza Miloša i Sarajevske ulice, u smeru ka Železničkoj stanici. 
Beograd, 16.9.2011. godine 
Obaveštavamo Vas da je na sastanku održanom 15. septembra 2011. godine u Ministarstvu zdravlja, kojem su prisustvovali ministar prof. dr Zoran Stanković, pomoćnica ministra Zorica Pavlović sa saradnicima i reprezentativni sindikati, pored ostalog, razgovaralo se i o instrukciji koju je Ministarstvo zdravlja uputilo direktorima ustanova zdravstva za izradu kolektivnih ugovora kod poslodavca. Na pitanje predsednika Sindikata, dr Zorana Savića, da li kolektivni ugovor kod poslodavca treba da sadrži odredbe Posebnog kolektivnog ugovora za zdravstvene ustanove čiji je osnivač Republika Srbija sa proširenim dejstvom, pomoćnica ministra Zorica Pavlović je odgovorila:« Treba da sadrži odredbe Posebnog kolektivnog ugovora i to izvorno, odnosno autentična rešenja kako su data u PKU ». Polazeći od iznetog, kolektivnim ugovorom kod poslodavca na potpun način se uređuju prava, obaveze, odgovornost i međusobni odnosi učesnika ovog kolektivnog ugovora, s tim što se izvorno prenose rešenja, odnosno odredbe Posebnog kolektivnog ugovora za ustanove čiji je osnivač Repubika Srbija sa proširenim dejstvom. 
1. Da se rebalansom budžeta Republike Srbije za 2011. godinu obezbede sredstva za povećanje zarada zaposlenih u zdravstvu i socijalnoj zaštiti Republike Srbije najmanje u visini od 8 %, uz isplatu zarade za oktobar 2011. godine. 2. Da se obezbede sredstva za isplatu jubilarnih nagrada, pored iznosa planiranih za 2011. godinu i sredstva za isplatu jubilarnih nagrada za 2009. i 2010. godinu čija je isplata prolongirana Zakonom o budžetu (za ove godine) i drugih prava iz PKU. Potsećamo Vas da: - Zarade u zdravstvu i socijalnoj zaštiti nisu povećavane od septembra 2008. godine do 2011. godine i da su u tom periodu zarade relano opale za oko 30 %; - Godišnja stopa inflacije u 2011. godini, zaključno sa avgustom iznosi 10,5 %; - Prosečnom zaradom od 39.000 dinara može da se pokrije samo 70 % prosečne potrošačke korpe u Republici Srbiji; - Je Vlada Republike Srbije svojim predlogom Protokola za 2011. godinu predvidela isplatu jubilarnih nagrada u visini od 0,7 milijardi dinara, sa čijom isplatom je trebalo da započne od jula o. g. 
Beograd, 15.7.2011. godine 
Poštovani, Republički odbor Sindikata na Vanrednoj sednici, održanoj 14. jula o. g. izvršio je analizu 16. Susreta zdravlja. Republički odbor je konstatovao da je agencija " Viktori Travel ", sa kojom je Republički odbor zaključio Ugovor o realizaciji 16. Susreta zdravlja, na Krfu, u mestu Kavos, u periodu od 19. do 25. juna o. g., nije izvršila ugovorene usluge čime je nanela ogromnu materijalnu i nematerijalnu štetu Sindikatu. Sindikat zaposlenih u zdavstvu i socijalnoj zaštiti Srbije, preko advokata, u zakonskom roku dostavio je pisani Prigovor u vezi sa neizvršenjem, odnosno nepotpunim izvršenjem ugovorenih usluga i propusta " Viktori Travela " u održavanju 16. Susreta zdravlja. U funkciji priprema Sindikata za dalje postupanje vezano za neizvršavanje ugovorenih usluga od strane " Viktori Travela ", pored prikupljenih audio i video snimaka, pisanih materijala, pripremljen je i upitnik sa konkretnim navodima o neizvršavanju ugovorenih usluga, po elementima iz okruga i gradova Republike Srbije. Republički odbor Sindikata posle višesatne rasprave je zaključio: - Ne prihvata se ponuda " Viktori Travela " za sniženje Ugovorene cene aranžmana, za 10 %, odnosno 14 evra. - Zahteva se od " Viktori Travela " sniženje cena aranžmana u iznosu od 40 % za nanetu materijalnu i nematerijalnu štetu Sindikatu. - Data su ovlašćenja pregovaračkom timu Sindikata, da pristupi pregovorima sa " Viktori Travelom " radi sporazumnog rešavanja ovog pitanja. - Svi članovi Organizacionog odbora Susreta zdravlja razrešeni su dužnosti. Ukoliko se Sporazume ne postigne, data su ovlašćenja pregovaračkom timu da na konferenciji za medije, informiše javnost i iznese činjenice o kršenju Ugovora i o vođenim aktivnostima pre ulaska u sudski postupak. Predsednik Dr Zoran Savić 
Beograd, 22.7.2011. godine Predmet: 16. Susreti zdravlja 
Poštovani, Na osnovu ovlašćenja Republičkog odbora, pregovarački tim Sindikata je sa predstavnicima agencije " Viktori Travel " postigao Sporazum o mirnom rešenju spora nastalog povodom propusta u organizaciji 16. Susreta zdravlja. Potpisan je Sporazum i Aneks Ugovora kojima je utvrđeno smanjenje cene ugovorenog aranžmana za 30 evra, tako da umesto 140 evra, cena sada iznosi 110 evra. Korisnicima usluga koji plaćanje vrše putem admnistrativne zabrane " Viktori Travel " će dostaviti nove obrasce administrativnih zabrana sa uračunatim umanjenjem od 30 evra. 
Poruka 1. Kongresa našeg sindikata 
Polazeći od ocena datih u izveštaju o radu Sindikata kao i ocena Republičkog odbora da se ukupna socijalna situacija u zemlji pogoršava Kongres upućuje PORUKU Predsedniku Republike Srbije, Vladi Republike Srbije i Narodnoj Skupštini Republike Srbije 
Hoćemo - Bolji standard - Veće zapošljavanje - Da se poštuju zakoni i prava zaposlenih - Da postoji pravi socijalni dijalog - Da se zaustavi korupcija - Da se strogo kontroliše trošenje para iz budžeta - Da se država zadužuje samo za programe koji donose veće zapošljavanje... 
dr Zoran Savić, novi predsednik sindikata 
Kongres Sindikata zaposlenih u zdravstvu i socijalnoj zaštiti Srbije održan je 25. maja 2011. godine u Beogradu. U radu Kongresa učestvovalo je 184 delegata. Za predsednika Sindikata za mandatni period 2011. 2016. izabran je dr Zoran Savić, specijalista ginekologije i akušerstva iz Prokuplja. U svom obraćanju prisutnima obećao je da će se zalagati za timski rad, koji je svakako osnov svake uspešne aktivnosti. 
Susreti zdravlja ove 2011. godine biće održani u Grčkoj na ostrvu Krfu. Termin održavanja Sportskih igara je od 19.06 do 25.06.2011. godine, u mestu Kavos. Cena aranžmana u koju je uključen pun pansion po osobi je 140 eura. 60 % od cene se plaća do polaska ostalo na 10 rata. Put nije uračunat u cenu i iznosiće oko 50 - 60 eura. Više informacija po dobijanju materijala. 
Odluke Izvršnog odbora 
Izvršni odbor Sindikata Doma zdravlja 25.01.2011. godine doneo je sledeće odluke: - radnicima Doma zdravlja članovima sindikata koji odlaze u penziju odobrava se isplata u iznosu od 6.000,00 dinara - svim radnicima koji su članovi sindikata najmanje 6 meseci odobrava se isplata za svako novorođenče u iznosu od 10.000,00 dinara - radnicima članovima sindikata za smrt roditelja koji ne žive na istoj adresi odobrava se isplata u uzinosu od 5.000,00 dinara 
18.01.2011. godine održana je skupština Sindikata zaposlenih u zdravstvu i socijalnoj zaštiti za sremski okrug.U radu skupštine učestvovalo je 47 delegata od potrebnih 63. Izvršen je izbor predsednika okružnog odbora Sindikata u zdravstvu i socijalnoj zaštiti. Predsednik je dr Miodrag Stojković. Takođe izabrani su i članovi nadzornog odbora Sindikata zaposlenih u zdravstvu i socijalnoj zaštiti za sremski okrug i delegati za kongres Sindikata zaposlenih u zdravstvu i socijalnoj zaštiti Srbije. Nadzorni odbor je u sastavu: Biljana Gajić - Dom zdravlja Sremska Mitrovica Stjepan Sando - Dom zdravlja Ruma Tomislav Radenković - Dom zdravlja Inđija Delegati za kongres Sindikata zaposlenih u zdravstvu i socijalnoj zaštiti Srbije su: Zlatko Kadar-Opšta bolnica Sremska Mitrovica Dušan Lazić - Stara Pazova Svetlana Raković - Zavod za javno zdravlje Sremska Mitrovica dr Dunja Civrić - Dom zdravlja Sremska Mitrovica Dušica Čubrilo - Dom zdravlja Sremska Mitrovica. U okviru rada skupština je usvojila i poslovnik o radu, izveštaj o radu Sindikata zaposlenih u zdravstvu i socijalnoj zaštiti za sremski okrug. Takođe je usvojen i plan rada za dalji mandatni period Sindikata zaposlenih u zdravstvu i socijalnoj zaštiti kao i pravila o radu Sindikata zaposlenih u zdravstvu i socijalnoj zaštiti. Takođe je na skupštini dat predlog za predsednicu Sindikata zaposlenih u zdravstvu i socijalnoj zaštiti Vojvodine doktorku Dunju Civrić. Sindikat Doma zdravlja Sremska Mitrovica će dr Dunju Civrić u potpunosti podržati u svojoj kandidaturi. 
Izborna skupština 
Obaveštavaju se zaposleni Doma zdravlja Sremska Mitrovica da je na izbornoj skupštini održanoj dana 16.11.2010. izabran predsednik Sindikata Doma zdravlja Dušica Čubrilo-medicinska sestra iz III zdravstvene stanice. 
Obaveštavaju se zaposleni da je u periodu od 17 - 18.11.2010. održan seminar u Prolom banji na temu Implementacija zakona o sprečavanju zaposlenih u zdravstvu i socijalnoj zaštiti Srbije. Svi zainteresovani mogu preuzeti materijal kod Roberta Strniše. 
Obaveštavaju se zaposleni da je dana 26.11.2010. na sastanku Sindikata Doma zdravlja izvršni odbor sindikalne organizacije izabrao: 
