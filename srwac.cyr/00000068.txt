a. SPECIFIČNI CILj Uključivanje romske dece i dece iz marginalizovanih grupa uzrasta od 3 - 5 godina u redovni pripremni predškolski program. b. KLjUČNE AKTIVNOSTI Ključne vaspitno obrazovne aktivnosti sa romskom decom i decom iz marginalizovanih grupa 3 - 5 godina se odvijaju u skladu sa planom i programom predškolskih ustanova sa akcentom na socijalizaciji dece i uključivanju u redovni predškolski sistem. Imajući u vidu ciljnu grupu, aktivnosti sa decom su posvećene usvajanju kulturnih i higijenskih navika, zdravoj hrani, savladavanju srpskog jezika i ostalim aktivnostima koje stručno lice proceni da su neophodne kako bi se deca na najbolji način pripremila za uključivanje u redovni predškolski sistem. 
b. KLjUČNE AKTIVNOSTI Ključne aktivnosti u obrazovno vaspitnom radu sa romskom decom i decom iz marginalizovanih grupa osnovno-školskog uzrasta se odvijaju u skladu sa nastavnim potrebama deteta. Obezbedjujemo podršku u savladavanju gradiva iz kritičnih predmeta kao i u izradi domaćih zadataka u skladu sa obrazovnim potrebama deteta. Deci obezbedjujemo osnovne uslove za učenje koje nemaju u svojim kućama. Imajući u vidu ciljnu grupu aktivnosti sa decom, posvećujemo usvajanju kulturno higijenskih navika, zdravoj hrani, savladavanju srpskog jezika i ostalim aktivnostima koje stručno lice proceni da su neophodne kako bi se deca na najbolji način pripremila za uključivanje u redovni školski sistem. Kroz kreativan rad podsticemo motivaciju dece za redovno školovanje. Realizator ima redovni kontakt sa psihološko pedagoškom službom škole koju dete pohađa kako bi se na najadekvatniji način odgovorilo na nastavne potrebe deteta. 
a. SPECIFIČNI CILj Motivacija roditelja romske i marginalizovane dece za uključivanje njihove dece u školski sistem i podizanje svesti roditelja o značaju obrazovanja za njihovu decu. 
b. KLjUČNE AKTIVNOSTI Aktivnosti sa roditeljima bi trebale da se realizuju kroz sledeće: Roditeljski sastanci na kojima se procenjuje napredak dece i potrebe roditelja za dodatnim edukacijama i drugim vidovima podrške za koje Crveni krst ima kapacitete; Nefomalna edukacija za roditelje - podrazumeva set predavanja i radionica kojima se unapređuje znanje roditelja o opštim zdravstvenim temama i temama u vezi sa socijalnom zaštitom. U ovoj delu aktivnosti rada sa roditeljima potrebno je uspostaviti saradnju sa romskim medijatorkama zaposlenim od strane Ministarstva zdravlja. 
a. SPECIFIČNI CILj Bolje prihvatanje romske i marginalizovane dece od strane lokalne zajednice i njihovih vršnjaka kao i razvijanje svesti o pravima i potrebama marginalizovanih grupa. 
b. KLjUČNE AKTIVNOSTI Realizacija socio inkuzivnih aktivnosti doprinosi boljoj inkluziji romske dece u školski sistem i lokalnu zajednicu. Ove aktivnosti podrazumevaju učestvovanje u kulturnim, sportskim i ostalim događajima u lokalnoj zajednici, organizovanje zajedničkih zabavnih, rekreativnih i kulturnih aktivnosti sa decom iz redovnih vrtića i škola, upoznavanje lokalne zajednice sa situacijom Roma. 
c. PARAMETRI STANDARDA ZA SOCIO-INKLUZIVNE AKTIVNOSTI Veličina grupe: 20 i više u zavisnosti od aktivnosti Dinamika rada: 1 x mesečno po do 2 h u zavisnosti od aktivnosti Kompetencije realizatora: Vaspitač, profesor razredne nastave, romski asistent, edukovani mladi volonteri Crvenog krsta i ostali saradnici za koje se proceni da su neophodni za adekvatnu realizaciju aktivnosti 
