Lične usluge 
Nega i ulepšavanje kose su jedna od bitnih potreba savremenog čoveka. Estetsko oblikovanje, poznavanje savremenih trendova i praktična veština osnova su obrazovanja kako muškog, tako i ženskog frizera. Pored teoretske nastave, učenici veliki broj časova provode uvežbavajući praktine veštine pod nadzorom iskusnih nastavnika praktične nastave u specijalizovanoj školskoj učionici ili u realnim uslovima frizerskih salona u gradu. Nakon završene škole veliki broj naših učenika zahvaljujući poznavanju rada i veštini posao pronalazi u salonima u kojima su boravili tokom praktične nastave. Isto tako, neposredno po završetku školovanja, jedan deo naših učenika započinje sopstveni samostalni posao. 
Nakon uspešnog završetka otvorene su mogućnosti nastavka školovanja. Dosadašnje iskustvo govori da su naši učenici pokazali interesovanje za dalje školovanje i ostvarili uspehe na višim školama za menadžment, ekologiju, grafiku... 
Ženski frizer 
trogodišnje obrazovanje 
Muški frizer 
trogodišnje obrazovanje 
Tokom školovanja obezbeđeni su svi uslovi za izvođenje praktičnih vežbi i teorijske nastave u savremeno opremljenoj školskoj radionici. Škola stavlja poseban akcenat na sticanje znanja, veština, iskustva i prakse kroz veliki broj časova praktične nastave koja se delimično obavlja u eminentnim gradskim salonima. Zanimanje je veoma atraktivno i cenjeno jer pruža mogućnosti za izražavanje kreativnosti i individualnosti. Postoji mogućnost dovođenja modela na časove praktične nastave, što olakšava shvatanje i savlađivanje nastavnih jedinica. 
