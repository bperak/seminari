Agencija za zaštitu životne sredine je, na osnovu dostavljenih izveštaja o ambalaži stavljenoj na tržište Republike Srbije, kao i podataka o upravljanju ambalažnim otpadom, pripremila godišnji izveštaj za 2012. godinu. 
Želimo da vas informišemo da su u Službenom glasniku RS, br. 10 / 2013 objavljeni: 
Pravilnik o izmeni Pravilnika o metodologiji za izradu nacionalnog i lokalnog registra izvora zagađivanja, kao i metodologiji za vrste, načine i rokove prikupljanja podataka, 
Pravilnik o izmenama Pravilnika o obrascima izveštaja o upravljanju ambalažom i ambalažnim otpadom. 
Izmenama se obezbeđuje dostavljanje podataka Agenciji kroz informacioni sistem Nacionalnog registra izvora zagađivanja. Stupanjem na snagu ovih Pravilnika, izveštaji se dostavljaju isključivo primenom aplikacije Informacionog sistema Nacionalnog registra izvora zagađivanja koja se nalazi na internet stranici Agencije 
Ukoliko budete imali dodatnih pitanja ili nedoumica oko sastavljanja izveštaja ili unosa u IS, javite nam se na e-mail nrizpodrska " at " sepa.gov.rs ili na telefon 011 / 2861 - 068, rado ćemo vam pomoći. 
Molimo Vas da svoje obaveze izveštavanja ispunite u roku, odnosno do 31. marta. 
Dozvole za upravljanje otpadom 
Poštovani korisnici, na sajtu Agencije možete pronaći novu intenet stranicu u kojoj su objedinjeni podaci o dozvolama za upravljanje otpadom koje su izdati na teritoriji Republike Srbije. Ova baza ima za cilj olakšan pristup informacijama o preduzećima koja vrše sakupljanje, transport, skladištenje, tretman ili odlaganje pojedinih vrsta otpada. 
Podaci se mogu pretraživati prema indeksnom broju otpada, nazivu preduzeća, vrsti dozvole itd. Ukoliko vam nije poznat odgovarajući indeksni broj otpada, možete ga pronaći u Katalogu otpada, klikom na tekst " Katalog otpada ". Za ulaz na stranicu kliknite ovde. 
Na dijagramu su prikazani podaci o dostavljanju izveštaja. Narandžasta linija prikazuje broj uspešno dostavljenih izveštaja, dok žuta prikazuje broj preduzeća koja su preuzela aplikaciju za unos, ali još uvek nisu dostavila svoje podatke. Danas ih je na listi 711. 
Značajan broj preduzeća, koja su u prethodnoj godini dostavila podatke, još uvek se nije ni prijavio na portal za izveštavanje Agencije. Podsećamo ih da je potrebno da dostave svoje podatke u što je moguće kraćem vremenu. 
U toku 3 dana implementacije IS Nacionalnog registra izvora zagađivanja, preko 250 preduzeća se prijavilo na portal NRIZ i preuzelo aplikaciju. 
Molimo sve obveznike izveštavanja da se registruju preko portala Nacionalnog registra izvora zagađivanja. Portal će Vas voditi kroz proceduru sa ciljem da u celini izvršite svoje obaveze izveštavanja. Želimo da napomenemo da su koristi za preduzeća višestruke i ogledaju se pre svega: 
U olakšanom i pojednostavljenom dostavljanju podataka po bilo kom osnovu, 
U vrlo jednostavnoj komunikaciji sa Agencijom, 
Jednostavnoj kontroli podataka, 
Smanjenoj potrebi za inspekcijskim nadzorom Sektora za kontrolu i nadzor Ministarstva. 
ROK ZA DOSTAVLjANjE IZVEŠTAJA JE I DALjE 31.3.2012. GODINE. 
Još jednom Vas molimo da nam vaše podatke dostavite kroz Informacioni sistem, a ne putem dostavljanja mail-ova sa Excel fajlovima. U želji za što boljom saradnjom, molimo Vas kontaktirajte nas na adresu nrizpodrska@sepa.gov.rs ili na broj telefona 011 / 2861 - 068, ukoliko su vam potrebne dodatne informacije. Rado ćemo Vam odgovoriti. 
UPOZORENjE 
Tokom proteklih nekoliko dana veliki broj preduzeća se javio Agenciji da je primio poruku, dostavljenu od strane preduzeća FORUM MEDIA, sledeće sadržine: 
Poštovani, Po Zakonu o upravljanju otpadom 31. marta ističe poslednji rok za predaju godišnjeg izveštaja o otpadu Za neispunjavanje obaveza propisanih Zakonom kazne za firmu su milionske, a direktoru preti desetogodišnja zabrana vršenja dužnosti. Neophodni su Vam: Obavezni koraci za izradu Plana upravljanja otpadom Model Plana upravljanja otpadom i modeli ostalih neophodnih dokumenata Pravila za pakovanje, obeležavanje i skladištenje otpada Izveštaji, evidencije i način njihovog vođenja 
Ovim upozorenjem želimo da iznesemo činjenicu da iza ovih, čisto komercijalnih aktivnosti, ne stoji Agencija za zaštitu životne sredine. 
Prema našim procenama, za potrebe bilo kakvog izveštavanja za Nacionalni registar izvora zagađivanja, preduzećima nisu potrebne ovakve usluge. Izveštavanje, odnosno dostavljanje podataka putem novog informacionog sistema maksimalno je automatizovano i pojednostavljeno i vrši se preko sajta: www.sepa.gov.rs / nriz 
