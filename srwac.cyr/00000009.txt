Vožd Karađorđe - mala matura 
OBAVEŠTENjE ZA UČENIKE OSMIH RAZREDA 
POLAGANjE ZAVRŠNOG ISPITA ŠKOLSKA 2010 / 11. GODINA 
Učenici osmih razreda su prva generacija koja će u junu ove godine polagati završni ispit. Za razliku od predhodnih godina kada su kvalifikacioni ispit polagali samo osmaci koji su želeli da nastave obrazovanje u četvorogodišnjim srednjim školama, od ove školske godine ZAVRŠNI ISPIT JE OBAVEZAN ZA SVE UČENIKE. Ko ne bude polagao završni ispit (' ' malu maturu ' ') neće moći da nastavi školovanje. 
Ove školske godine polagaće se srpski / maternji jezik i matematika, učenici mogu očekivati 50 odsto poznatih zadataka iz zbirke, 25 odsto zadataka koji će biti delimično poznati i 25 odsto nepoznatih zadataka. 
Objavljivanje zbirke zadataka (srpski / maternji jezik i matematika) za pripremu završnog ispita ' ' male mature ' ' očekuje se početkom februara 2011. godine. 
Pripreme za polaganje završnog ispita su organizovane u školi i za učenike su besplatne. 
Učenici će dobiti svedočanstvo o završenoj osnovnoj školi i posebno svedočanstvo o položenom završnom ispitu. 
Završni ispit (' ' mala matura ' ') će se postepeno menjati. Iz godine u godinu za kraj osnovnog obrazovanja polagaće se testovi iz srpskog / maternjeg jezika i matematike na kojima će biti sve manje poznatih zadataka. Konačan oblik završni ispit treba dobije u školskoj 2013 / 2014. godini. Tek tada će svi zadaci biti nepoznati, a osmaci će uz testove iz srpskog i matematike polagati još jedan kombinovani. 
Kombinovani test će činiti pitanja iz istorije, geografije, fizike, hemije i biologije. Konačan oblik završnog ispita u osnovnim školama polagaće generacija učenika koji sad pohađaju peti razred. Provera znanja ne treba da plaši učenike. Neće se od đaka tražiti da u glavi za ispit drže brdo informacija, nego da na testu pokažu koliko su u stanju da primene znanje stečeno u toku obaveznog obrazovanja. 
