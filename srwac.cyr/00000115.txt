Njegova Svetost Patrijarh srpski G. Irinej osveštao je u nedelju, 17. jula 2011. godine, u porti hrama Svetog apostola Luke na Košutnjaku novu salu parohijskog doma i otvorio dečiji park koji su zajedno za decu ovog kraja napravili Gradska opština Rakovica i Svetosavsko zvonce. Više
Praznik Lazareva subota, koji je ove, 2011. godine proslavljen 16. aprila, dugo će pamtititi svi meštani sela Ugljare kod Prištine, srpske enklave na Kosovu i Metohiji, a posebno namlađi školarci đaci prvaci. Više
Sa blagoslovom Njegovog Preosveštenstva Episkopa raško-prizrenskog G. Teodosija, na Lazarevu subotu 16. aprila 2011. godine Gradska opština Rakovica i Svetosavsko zvonce uručiće 40 prenosivih računara đacima - prvacima, učenicima osnovne škole u Ugljaru. Ovaj projekat ima za cilj da, pored unapređenja učenja uz pomoć računara, pomogne razvoju savremenog obrazovanja srpske dece na Kosovu u Metohiji. Više
Analize kvaliteta obrazovanja pokazale su da se u svakoj novoj godini školovanja nivo opšteg obrazovanja povećava za 10 posto, i da je ulaganje u stručne kadrove, značajno za napredak društva uopšte, što se odražava i na povećanje bruto nacionalnog dohotka. Opština Rakovica je i ove godine uložila značajna sredstva i đacima prvacima osnovnih škola podelila 1000 prenosivih računara. U saradnji sa Svetosavskim zvoncem, za potrebe katihetske nastave svaki je veroučitelj sa teritorije opštine Rakovica dobio po pet ovih računara za svoj kabinet. Više
Na poziv gospodina Žike Nikolića, autora i voditelja najgledanije vikend emisije, Žikina šarenica koja se emituje na našem Javnom servisu, Svetosavsko zvonce je učestvovalo u emisiji sa svojom pozorišnom trupom Zvonce. Tema emisije emitovane u subotu 19. marta bila je naše nacionalno pismo ćirilica, njen opstanak i očuvanje u današnje vreme. Više
Kad se 27. decembra 2004. porodici Jurica iz Pančeva rodila kćerka, zvezdani sjaj je obasjao njihov dom, pa su joj dali ime Zvezdana. Godinu i po dana kasnije dobili su Nemanju i sreća je bila potpuna.
Ali, život je ispisao dramu. U porodici Jurica smeh su zamenile suze. Zvezdana se razbolela od tada neizlečive, Batenove bolesti. Nemoćni da pomognu, gledali su kako njihova zvezdica gasne, prestaje da hoda, ne može da govori, gubi vid. Više
I ove školske 2010 / 11 godine Svetosavsko zvonce, veroučitelji i Gradska opština Rakovica, nastavljaju saradnju čijom se realizacijom podiže kvalitet edukacije dece kroz obrazovni sistem i stvara veći broj mogućnosti njenog implementiranja kroz primenu savremenih informacionih tehnologija.
Tim povodom u četvrtak 9. decembra u 18 časova, Gradska opština Rakovica organizovala je svečani prijem za ovogodišnje učenike prvih razreda koji idu u osnovne škole na teritoriji opštine. Ovom prilikom đacima prvacima su podeljeni laptop računari i prezentovani dosadašnji rezultati ovog projekta. Pored predsednika opštine Gospodina Bojana Milića prijemu je prisustvovao ispred Katihetskog odbora Arhiepiskopije beogradsko-karlovačke, a u ime njenog predsednika Episkopa hvostanskog i vikara Patrijarhovog G. Atanasija (Rakite), protojerej-stavrofor Branko Mitrović, namesnik beogradsko-posavski.
Saradnja ove lokalne samouprave i nastave veronauke je ove školske godine ne samo nastavljena nego i unapređena time što su veroučitelji dobili po pet laptop računara za kabinete veronauke čime im je omogućena progresivnija i kreativnija nastava i aktivnije učestvovanje u radu njihovih slušalaca đaka.
U ovoj školskoj 2009 / 10 godini na veliku radost i zadovoljstvo mnogih naših čitalaca, Zvonce je dobilo još veću podršku lokalnih samouprava Grada Beograda i na taj način dobilo priliku da dođe do ruku još većeg broja dece. Više
