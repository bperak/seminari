Jedan doživljaj ću uvijek pamtiti. Išla sam u treći razred osnovne škole. Po mom mišljenju, nisam bila nestašno dijete, ali sam uvijek, osjećala strah od učiteljice. Taj strah vlada u meni od drugog razreda, kad se učiteljica izvikala na mene zbog sveske iz matematike, koju sam zaboravila. Vjerovatno sam ja to tada preozbiljno shvatila, ali od tog dana, svako jutro kada sam trebala da idem u školu, sam plakala. Mojim plačem sam izazivala brigu i strah roditelja. Jednog jutra sam se probudila i rekla sebi: Pošto ni danas ne želim da idem u školu, jer se bojim, najbolje bi bilo da slažem roditelje da sam bolesna. Tako sam i učinila. Ostala sam kod kuće, mama me njegovala, a ja sam jako dobro glumila da me boli stomak. Tih dana je trebala da nam dođe u posjetu moja tetka Vajka, koja je vjeroučiteljica. Ne znam zašto, ali odlučila sam da svima kažem istinu o mojoj lažnoj bolesti. Roditelji su bili jako ljuti i imali su pravo da se ljute. Tetka Vajka mi je rekla da bi bilo dobro da se ispovijedim. Značenje te riječi mi nije bilo baš naj jasnije. Shvatila sam da sam jako pogrije - šila i da to mogu da ispravim samo ako se iskreno pred Gospodom pokajem. Otišli smo na Liturgiju. Ne sjećam se koji je dan bio, ali se sjećam da je bio neki praznik. Trebala sam da se pričestim. Kada se završila Liturgija, otac Lazar je rekao: Ko se pripremao za Sveto pričešće, prvo neka priđe da se ispovijedi. Mnogi su prilazili laganim koracima, i ja među njima, ali kad je došao red na mene, nisam znala šta da uradim. Sjetila sam se riječi tetka Vajke: Važno je samo da pokajanje bude iskreno, od srca. Otac Lazar je gledao u mene, a ja sam savijala šaku prema sebi, kako bi se on sagao prema meni. Prošaputala sam mu na uho: Slagala sam mamu da sam bila bolesna. On me blagim glasom upitao: A što si to uradila? Stavio mi je epitrahilj na glavu i pročitao molitvu. Posle toga sam bila jako radosna. Sećam se srce mi je zaigralo I do sada nikada nisam slagala svoje roditelje da sam bolesna. To je bila moja prva ispovijest i uvijek ću je pamtiti.
Maja Ristić 8 / 1 OŠ Nikola Tesla Pilica, Republika Srpska
LjUBAVLjU SAM OŽIVELA
Bog Otac je stvorio svet svojom ljubavlju, slobodno, ni iz čega. Bog Otac svojom ljubavlju sve oživljava i čini da postoji. Ova tema me navela na razmišljanje kako sam i ja ljubavlju oživela. Od bake sam dobijala mnogo poklona. Sa njima sam se igrala, pa ih kasnije zaboravljala, ali jedan neću nikada zaboraviti. To je srce koje mi je baka kupila u Vrnjačkoj Banji. Na njemu je pisalo: Za najbolju unuku Ubrzo posle toga baka se razbolela i umrla. Sada to srce zauzima posebno mesto u mojoj sobi, a baka u mom srcu. Kad god pogledam u njega imam osećaj da je baka tu, pored mene. Ali ona je negde gore sa anđelima, peva i gleda na mene. Sada nemam baku ali imam anđela više.
Ana Lukić 3 / 3 OŠ Anta Bogićević Loznica
IMA BOGA REKLA MI JE BAKA
Dok sam bila mala, Baka mi je pričala Ime našeg Tvorca, Našeg Boga Oca. O čemu mi je pričala Nisam baš razumela, Sad kad sam velika Kao da sam shvatila. Pričala je ona meni: Bog je stvorio svet celi Da bez Njega života ne bi, Svet bi bio prazan tebi. Kad pogledam u nebo, Pomislim da ga vidim. Kad osetim povetarac Mislim da ga čujem, Al u svakom trenutku Ja se Njemu radujem.
Andrijana Đurđević 6 / 2 OŠ Radomir Lazić Azanja
ANĐELI ČUVARI
Sve nas čuvaju anđeli čuvari, Koji nas paze od zlih stvari. Koji nas miluju dan i noć, i dolaze uvek u pomoć. Anđeo čuvar nas voli, Uvek je tu kad srce zaboli. Tu je kad opasnost vreba, Srećom nas obasjavaju kada treba. Oni su tu da nam ljubav pruže, Oni su tu da oko nas kruže. Da naše porodice učine srećnim i da nas obasjaju zdravljem večnim.
Milena Mladenović 7 / 5 OŠ Vuk Karadžić Bobište Leskovac
IZGUBLjENO PILENCE
Izgubilo se pilence U malo žbunjence. Pilence, pilence, U malo žbunjence. Pilence je malo Žbunjence je veće A na njemu lepo poljsko cveće. Ja sam malo, ti si veće, Ja imam kljun, a ti cveće.
Miloš Ćirić OŠ Dubrava Knjaževac
SV. BESREBRNICI I ČUDOTVORCI KOZMA I DAMJAN
Jednog divnog Božijeg dana, rodiše se u Rimu braća sveta; uz njih lečena je svaka rana nemaše boljih lekara, planeta. Bog ih stvori da čuda čine, hrišćansku veru svuda da šire; Da svaki od njih za Boga gine, da nesložnu braću mire. Posebnim darom Bog ih darova, da od njih nema boljih lekara. Nad braćom večno življaše sloga, voleći Gospoda i jedno drugoga. Ne beše bolest koja ih spreči da uz svog Boga, narod leči. Nikakve nagrade nisu hteli već Božiji mir su samo želeli. Bili su gonjeni s careve strane od okova i lanca teške su rane; Sve su preživeli i sve trpeli za milost Bogu se molili. I zato vernici večno živeli jula 14. slavu slavili ko miris svetog tamjana Besrebrnike svete Kozmu i Damjana.
