Ministar telekomunikacija Rasim Ljajić izjavio je danas da je za dogovor Srbije i Kosova oko pozivnog broja, sporna bukvalno samo jedna reč i izrazio nadu da će i taj problem uskoro biti prevaziđen. 
Ljajić je precizirao da je dogovor postignut oko toga da svi operateri na Kosovu posle 2015. koriste pozivni broj 383 ili 384, ali prištinska strana insistira na tome da u sporazumu piše " jedinstveni " pozivni broj. On je rekao da je dogovor realno veoma blizu. " Samo je pitanje formulacije, dogovor je praktično već postignut ", rekao je Ljajić. 
