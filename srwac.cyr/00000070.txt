Član 1. Biciklistički klub,, Borac Čačak, (u daljem tekstu Klub) je sportsko udruženje osnovano radi obavljanja sportskih aktivnosti članova (sportista) u oblasti biciklističkog sporta. Klub učestvuje u sportskim takmičenjima koje organizuje nadležni granski savez. Član 2. Klub je pravno lice sa pravima, obavezama i odgovornostima utvrđenim zakonom i ovim Statutom. Klub je dobrovoljna nedobitna organizacija u oblasti sporta, zasnovana na slobodi udruživanja više fizičkih lica. Svako fizičko lice može biti član Kluba pod jednakim uslovima, nezavisno od ličnih svojstava, pola, statusa, godina starosti, verskih i bilo kojih društvenih opredeljenja i ubeđenja, u skladu sa zakonom. Zabranjen je bilo koji vid diskriminacije. Odredbe opštih akata Kluba, koje utvrđuju diskriminaciju, ne primenjuju se a pojedinačna akta kojima se vrši diskriminacija su ništavna.
Član 3. Klub u ostvarivanju svojih ciljeva i zadataka samostalno uređuje svoju unutrašnju organizaciju i rad, donosi i realizuje programe razvoja biciklističkog sporta. Klub organizuje takmičenja za koja je nadležan i ostvaruje druge ciljeve i zadatke utvrđene planovima Kluba u skladu sa pravilima nadležnog granskog saveza.
Član 4. Klub u toku obavljanja svog rada, u skladu sa potrebama, može da osnuje ogranke. Svaki ogranak u skladu sa odlukom Upravnog odbora ima mesto obavljanja aktivnosti i svog zastupnika. Funkcionisanje, delokrug i način rada ogranka propisuje Upravni odbor Kluba. Ogranak nema svojstvo pravnog lica i poslove sa terećim licima obavlja u ime i za račun Kluba. Ogranak u pravnom prometu istupa pod nazivom Kluba i svojim nazivom.
Član 5. Klub u skladu sa zakonom a na osnovu odluke Skupštine može vršiti statisne promene: pripajanje, spajanje, podela, odvajanje.
2. PODACI KLUBA
2.1. NAZIV, SEDIŠTE, PEČAT, ŠTAMBILj
Član 6. Naziv Kluba je: Biciklistički klub,, Borac Čačak. Sedište Kluba je u Čačku, ulica Kneza Miloša broj 31. Klub je osnovan 01. 05. 1946. godine u Čačku i taj dan se slavi kao dan Kluba. Skraćeni naziv kluba je BK,, Borac Čačak. Boja kluba je crveno-bela.
Član 7. Klub ima svoj pečat. Pečat Kluba je okruglog oblika.U spoljnom delu kruga ćirilicom su ispisani naziv i sedište Kluba, a u sredini je utisnut znak Kluba. Klub ima štambilj, pravougaonog oblika na kome je ćirilicom ispisan naziv i sedište Kluba i ostavljen prostor za broj i datum.
2.2. VRSTA SPORTSKE AKTIVNOSTI, ČLANSTVO I PODRUČJE DELOVANjA
Član 8. Vrsta sportske aktivnosti kojom se Klub bavi je biciklizam. Klub je član Biciklističkog saveza Srbije. Klub se može odlukom Skupštine Kluba učlaniti i u druge odgovarajuće saveze u oblasti sporta. Rad Kluba se obavlja na teritoriji Republike Srbije.
3. CILjEVI I AKTIVNOSTI
3.1. CILjEVI KLUBA
Član 9.
Ciljevi Kluba su: 1. razvoj biciklističkog sporta; 2. uključenje što više dece i mladih u sport; 3. zaštita interesa i unapređenje rada članova Kluba i njihovo nagrađivanje; 4. obezbeđenje uslova i postizanje što boljih takmičarskih rezultata članova; 5. razvoj stručnosti kadrova; 6. razvoj saradnje; 7. razvoj informacionog sistema; 8. razvoj sportskih objekata koji su neophodni za rad Kluba.
3.2. AKTIVNOSTI NA OSTVARIVANjU CILjEVA KLUBA
Član 10. Klub obavlja razne aktivnosti koji su od značaja za razvoj biciklističkog sporta i od koristi za njegove članove, a naročito: 1. zastupa zajedničke interese članova Kluba pred gradskim, državnim i sportskim organima i organizacijama; 2. obezbeđuje u svojim mogućnostima uslove za razvoj vrhunskog sporta u sportskim granama koje neguje Klub, kao i ostale oblike sportskih aktivnosti; 3. preduzima odgovarajuće aktivnosti radi unapređivanja i omasovljavanja biciklističkog sporta, praćenja i upoznavanja svojih članova sa međunarodnim iskustvima u oblasti biciklističkog sporta i odgovarajuće rekreacije; 4. organizuje i pruža stručnu pomoć svojim članovima u unapređivanju njihovog rada; 5. priprema svoje sportiste za sportska takmičenja; 6. organizuje inovaciju znanja kadrova u Klubu, posebno rukovodećih i stručnih radnika; 7. učestvuje na domaćim i međunarodnim takmičenjima u skladu sa godišnjim planovima aktivnosti Kluba i materijalnim mogućnostima; 8. radi na jačanju sportskog i prijateljskog duha kod svojih članova i utvrđuje pravila ponašanja u njihovim međusobnim odnosima; 9. obavlja volonterski određene radnje za potrebe svojih članova; 10. deluje u cilju stvaranja povoljnih uslova za takmičarske i rekreativne aktivnosti svojih članova; 11. podstiče rad svojih članova dodeljivanjem nagrada i priznanja (godišnjih, jubilarnih i dr.) za izuzetne sportske rezultate i za doprinos razvoju i unapređivanju biciklističkog sporta, rada i razvoja Kluba i dr.; 12. usklađuje aktivnosti članova Kluba; 13. učestvuje u obezbeđenju funkcionisanja informacionog sistema; 14. učestvuje u izgradnji, održavanju i upravljanju sportskim i drugim objektima koji su potrebni Klubu; 15. ostvaruje saradnju sa sredstvima informisanja u cilju blagovremenog informisanja javnosti o svom radu, rezultatima i politici Kluba; 16. učestvuje u izdavanju publikacija o sportskim i drugim aktivnostima Kluba; 17. organizuje sportska takmičenja.
4. ČLANOVI KLUBA I NjIHOVA PRAVA, OBAVEZE I ODGOVORNOSTI
Član 11. Članovi Kluba jesu osnivači i lica koja naknadno pristupe Klubu u skladu sa odredbama Statuta. Članovi Kluba su sportisti i druga lica koja svojim angažovanjem izvršavaju zadatke i ciljeve koji proističu iz Statuta Kluba. Svojstvo člana Kluba se ne može prenositi niti naslediti. Klub vodi Knjigu članstva u skladu sa Pravilnikom o knjizi članstva.
Član 12. Odluku o prijemu u članstvo Kluba i prestanku svojstva člana Kluba donosi Upravni odbor Kluba. Prestankom svojstva člana Kluba automatski se gube sve funkcije u Klubu.
4.1. VRSTE ČLANOVA I PRAVO GLASA
Član 13. Članovi kluba se dele na: redovne, počasne i pomažuće. Redovni članovi su: sportisti, sportski stručnjaci, stručnjaci u sportu i lica zaposlena u Klubu. Pomažući članovi su lica koja su spremna da povremenim ili trajnim angažovanjem pomažu Klubu u ostvarivanju njegovih statutarnih ciljeva i zadataka. Počasni članovi su lica koja svojim ugledom, radnim, materijalnim ili drugim izuzetnim doprinosom pomažu radu i razvoju Kluba.
Član 14. Redovni članovi imaju pravo i obavezu da učestvuju u izboru organa Kluba, kao i da budu birani u te organe, da učestvuju u radu Skupštine sa aktivnim biračkim pravom. Pomažući članovi imaju pravo da učestvuju u radu Skupštine Kluba i da iznose svoje stavove, mišljenja i predloge, bez prava glasa. Počasni članovi nemaju opšte biračko pravo, ne mogu da biraju ali mogu da budu birani u organe Kluba. Ukoliko su izabrani u neki organ Kluba imaju sva prava koja su Statutom data tom organu. Član 15. Visina mesečne članarine ne može biti veća od jedne desetine prosečne zarade na nivou Republike Srbije utvrđene od strane republičkog organa nadležnog za poslove statistike za prethodnu budžetsku godinu.
4.2. PRAVA I OBAVEZE ČLANOVA KLUBA
4.2.1. PRAVA ČLANOVA KLUBA
Prava članova Kluba su da:
Član 16. 1. u okviru Kluba pokreću i razmatraju sva pitanja iz delokruga Kluba u cilju unapređenja biciklističkog sporta; 2. neposredno ili preko svojih predstavnika u organima Kluba daju predloge, sugestije i mišljenja radi donošenja odgovarajući odluka, zaključaka i dr.; 3. iniciraju, predlažu i odlučuju o osnivanju odgovarajućih oblika organizovanja i rada u Klubu; 4. daju sugestije i mišljenja povodom rada Kluba; 5. koriste stručnu i drugu pomoć, kao i pogodnosti koje vrši Klub u okviru svoga delokruga; 6. biraju svoje predstavnike u organima i oblicima organizovanja i rada u Klubu i upravljaju poslovima Kluba prema svojim zaduženjima; 7. imaju pravo na uvid u sva akta Kluba, nakon pismenog zahteva sa obrazloženjem.
4.2.2. OBAVEZE ČLANOVA KLUBA Obaveze članova Kluba su da:
Član 17. 1. daju Klubu informacije i podatke koje on od njih traži radi obavljanja zakonom i Statutom predviđenih poslova i zadataka; 2. uredno plaćaju Klubu članarinu i time obezbeđuju uslove za efikasan rad Kluba; 3. u međusobnim odnosima neguju i poštuju sportski moral i sportski duh; 4. međusobno sarađuju radi ostvarivanja ciljeva i zadataka utvrđenih Statutom, drugim aktima Kluba i odlukama organa Kluba; 5. učestvuju u stručnim i rekreativnim aktivnostima Kluba; 6. ostvaruju uvid u rad Kluba i njegovih organa; 7. učestvuju u utvrđivanju plana i programa rada Kluba; 8. ispunjavaju obaveze utvrđene Statutom i drugim opštim aktima Kluba; 9. svojim radom i aktivnostima doprinose ostvarivanju ciljeva i zadataka Kluba; 10. čuvaju sportski i društveni ugled Kluba; 11. izvršavaju punovažno donete odluke organa Kluba; 12. učestvuju u obezbeđivanju sredstava za realizaciju ciljeva i zadataka Kluba; 13. ravnopravno koriste objekte i imovinu Kluba; 14. nadoknade svaku štetu koju pričine objektima Kluba, klupskoj imovini ili imovini članova koju oni imaju na Klubu, nesavesnim ponašanjem i nemarnim odnosima prema istoj. Odluku o odgovornosti za nastalu štetu i visinu odštete donosi Upravni odbor Kluba; 15. učestvuju ili pomažu oko organizacije svih sportskih ili drugih manifestacija koje Klub organizuje ili na kojima učestvuje.
Član 19. Izjavu o pristupanju, odnosno učlanjenju u Klub za maloletno lice koje nije navršilo 14 godina daje maloletno lice uz prethodnu pismenu saglasnost roditelja, odnosno staratelja. Klub vodi Knjigu članova, uključujući i podatke o njihovom pravu upravljanja Klubom.
Članu Kluba se mogu izreći sledeće disciplinske mere: 1. opomena, 2. javna opomena, 3. suspenzija, 4. novčana kazna i 5. isključenje iz Kluba. Članu Kluba se izriču disciplinske mere u skladu sa pravilnikom koji reguliše disciplinsku odgovornost članova Kluba, odnosno u skladu sa zakonskim propisima za lica koja su u radnom odnosu sa Klubom. Ove mere izriče Disciplinska komisija Kluba.
Član 22. Upravni odbor Kluba donosi konačnu odluku o prestanku svojstva člana Kluba kada se u postupku utvrdi da član više ne ispunjava uslove predviđene Statutom za prijem u članstvo Kluba. Ukoliko član zakasni sa plaćanjem članarine ili drugih materijalnih obaveza, uprkos pismenoj opomeni objavljenoj na oglasnoj tabli u sedištu Kluba i poslatoj poštom, prestaje mu članstvo, što na prvoj narednoj sednici konstatuje Upravni odbor.
Član 23. Ako član svojim delovanjem i neizvršavanjem preuzetih obaveza teže narušava ugled i interese Kluba, Disciplinska komisija Kluba mu može, nakon sprovedenog postupka, izreći meru isključenja iz Kluba i sa time pismeno obavestiti Upravni odbor. Na odluku o isključenju iz Kluba iz stava 1. ovog člana, član ima pravo žalbe Upravnom odboru Kluba kao drugostepenom organu.
5
Član 24. Članovi čije je članstvo u Klubu prestalo nemaju pravo na povraćaj uplaćene članarine niti drugih periodičnih uplata, sponzorstva, donacija i sl.
Član 25. Član Kluba odgovara za svoje obaveze prema Klubu koje su nastale pre prestanka svojstva člana Kluba. Prestankom svojstva člana Kluba prestaje i mandat člana u organima i radnim telima Kluba.
5. SPORTISTI Član 26. Sportista je lice koje se bavi sportskim aktivnostima u Klubu.
Član 27. Klub i sportista zaključuju, u skladu sa zakonom i sportskim pravilima, ugovor kojim regulišu međusobna prava obaveze i odgovornosti. Ugovor između sportiste i Kluba zaključuje se u pismenoj formi i registruje kod nadležnog nacionalnog granskog sportskog saveza, u protivnom je ništav.
Član 28. Sportista u klubu može biti amater ili profesionalni sportista. Sportista amater se ne bavi sportom u vidu zanimanja i njemu zarada nije cilj bavljenja sportom. Profesionalni sportista se bavi sportom kao jedinim ili glavnim zanimanjem i zaključuje ugovor o radu sa Klubom.
Član 29. Ugovor sa sportistom koji nema potpunu poslovnu sposobnost, Klub može punovažno da zaključi samo uz pismenu saglasnost roditelja, odnosno staratelja, a na osnovu prethodno utvrđene zdravstvene sposobnosti sportiste.
Član 30. U skladu sa izvršenom kategorizacijom, sportista može imati status vrhunskog ili perspektivnog sportiste.
Član 32. U sportskom takmičenju može učestvovati sportista kome je u periodu od šest meseci pre održavanja sportskog takmičenja utvrđena opšta zdravstvena sposobnost za obavljanje sportskih aktivnosti.
Član 33. Klub je obavezan da vodi evidenciju o utvrđivanju zdravstvene sposobnosti sportista takmičara, unošenjem podataka u medicinsku dokumentaciju, od dana prve registracije za Klub, u skladu sa zakonom.
Član 34. Zabranjeno je sportistu izložiti sportskim aktivnostimna koje mogu da ugroze ili pogoršaju njegovo zravstveno stanje. 6. Zabranjen je doping, na treningu i takmičenju i van njih. Za kršenje anti-doping pravila, odgovornom licu se izriču odgovarajuće kazne, u skladu sa Zakonom o sprečavanju dopinga u sportu i opštim aktima Kluba. Doping kontrolu sprovodi Antidoping agencija Republike Srbije, u skladu sa Zakonom o sprečavanju dopinga u sportu.
Član 35. Trenažni proces sportiste se odvija u skladu sa pravilnikom Kluba koji reguliše trenažni proces a koji je usklađen sa pravilnikom o trenažnom procesu koji je usvojen u nadležnom nacionalnom granskom savezu.
6. STRUČNI RAD Član 36. Stručni rad u Klubu obavljaju sportski stručnjaci i stručnjaci u sportu, u skladu sa Zakonom i pravilima Kluba i nadležnog granskog saveza.
Član 37. Najviša sportska zvanja mogu da steknu samo sportski stručnjaci koji imaju propisano obrazovanje u skladu sa zakonom.
Član 38. Stručni vaspitno-obrazovni rad sa decom mogu obavljati samo sportski stručnjaci koji imaju odgovarajuće obrazovanje u oblasti fizičkog vaspitanja i sporta, u skladu sa zakonom.
7. UPRAVLjANjE I RUKOVOĐENjE KLUBOM 7.1. ORGANI KLUBA
Član 39. Klubom upravljaju njegovi članovi preko svojih predstavnika u organima Kluba.
Član 40. Lica birana u organe Kluba moraju biti članovi Kluba.
Član 41. Mandat članova organa Kluba traje četiri godine. Ako se utvrdi da je istekao mandat zastupniku ili upravi Kluba a da duže od 60 dana od dana isteka mandata nije izabran, u skladu sa Statutom, novi zastupnik ili novi organi, Klub po sili zakona prestaje da postoji.
Član 42. Lica koja su pravosnažno osuđena za krivična dela protiv privrede, imovine i službene dužnosti, kao i za sledeća krivična dela: teško ubistvo; teška krađa, razbojnička krađa, razbojništvo, utaja, prevara, neosnovano korišćenje kredita i druge pogodnosti, iznuda, ucena i zelenaštvo, kao i za krivična dela propisana zakonom koji se odnosi na sprečavanje nasilja i nedoličnog ponašanja na sportskim priredbama, ne mogu vršiti funkcije Predsednika Kluba, generalnog sekretara, likvidatora ili članova organa Kluba, dok traju pravne posledice osude. Odluke organa Kluba unose se u Knjigu odluka, u skladu sa Pravilnikom o knjizi odluka.
7
Član 43. Član organa Kluba, nema pravo glasa na sednici organa Kluba kad se odlučuje o: pokretanju spora ili odustajanju od spora protiv njega, odobravanju poslova između njega i Kluba u slučaju sukoba interesa, odnosno postojanja ličnog interesa pri odlučivanju, njegovoj odgovornosti ili razrešenju. Član organa Kluba nema pravo glasa ako se odluka odnosi na zaključenje pravnog posla sa njim ili na to da se spor između njega i Kluba povede ili okonča, ili ako se odlučuje o imovinskim pitanjima koja su povezana sa njegovim bračnim drugom ili rođakom do drugog stepena srodstva u pravoj liniji ili se odnose na neko pravno lice nad kojim on ima kontrolu ili ekonomski interes.
Član 44. Mandat člana organa Kluba prestaje pre isteka vremena na koje je izabran: 1. ako podnese ostavku; 2. ako ga opozove organ kluba koji ga je birao: zbog nepridržavanja Statuta i drugih akata Kluba, lošeg rada, ili zbog neurednog prisustvovanja sednicama.
Član 46. Skupština može biti izborna, redovna i vanredna. Skupština je najviši organ Kluba. Skupština broji 29 delegata, koji se biraju na zborovima. Delegati Skupštine se biraju po sledećem principu: 27 iz redova redovnih članova i 2 iz redova počasnih članova. Sastav Skupštine, koji se bira na zborovima dole navedenih kategorija članova, je po ključu: 5 delegata se bira iz redova sportista, 5 delegata se bira iz redova sportskih stručnjaka, 15 delegata se bira iz redova stručnjaka u sportu, 2 delegata se biraju iz redova zaposlenih, 2 delegata se biraju iz redova počasnih članova.
Član 47. Ukoliko iz neke kategorije nema dovoljno članova da popuni kvotu Skupšptine, onda Upravni odbor predlaže Skupštini članove Skupšptine koji će da popune upražnjena mesta Skuppštine.
8
Član 48.
Izborna Skupština održava se svake četvrte godine. Redovna Skupština se održava najmanje jednom godišnje. Vanredna Skupština se održava po potrebi. Redovna izborna Skupština se zakazuje svake četvrte godine, najkasnije 60 dana pre isteka mandata članovima organa kluba. Član 49. Skupština Kluba vrši sledeće poslove:
a) donosi i usvaja: 1. Statut Kluba i njegove izmene i dopune; 2. odluku o licu za zastupanje, izboru i razrešenju; 3. finansijske izveštaje i završni račun; 4. odluku o statusnim promenama; 5. odluku o udruživanju u saveze i druge organizacije 6. odluku o raspolaganju nepokretnostima Kluba; 7. odluku o prestanku rada Kluba; 8. poslovnik poslovnik o svom radu; 9. kodekse i druga pravila ponašanja; 10. godišnji izveštaj o radu kluba i njegovih organa; 11. odluku o vanrednim pravnim lekovima protiv odluka drugih organa Kluba; 12. odluku o promeni namene sportskog objekta kojim Klub raspolaže; 13. druge odluke koje su joj stavljenje u nadležnost ovim Statutom,
Član 50. Redovna Skupština radi na sednicama i saziva se najmanje jednom godišnje. Skupštinu saziva Predsednik Kluba.
Član 51. Skupština se obavezno saziva na zahtev Upravnog, Nadzornog odbora i 1 / 3 redovnih članova kluba, uz navođenje dnevnog reda. Ukoliko Predsednik Kluba ne sazove Skupštinu po zahtevu iz stava 1. ovog člana, u roku od 30 dana, Skupštinu može sazvati onaj organ, tj. članovi Kluba, koji su tražili njeno sazivanje.
Član 52. Radom Skupštine rukovodi Predsednik Kluba. O toku rada sednice Skupštine vodi se zapisnik, koji treba da potpišu predsednik, odnosno predsedavajući i zapisničar. Zapisnik treba da sadrži: broj prisutnih članova od ukupnog broja članova Kluba, rezultate glasanja i izbora, predloge i odluke sa imenima predlagača i imenima onih koji su i kako glasali. Svaki član Skupštine ima pravo da na osnovu obrazloženog predloga razgleda zapisnik.
Član 53. Skupština može da zaseda ako sednici prisustvuje više od polovine članova. Član 54. Skupština koja ima kvorum donosi odluke većinom glasova prisutnih članova, sem slučajeva koji su drugačije uređeni.
Član 55. Odluku o statusnim promenama, o promeni Statuta i prestanku rada Kluba, Skupština donosi većinom od ukupnog broja članova Skupštine. 9
7.3. UPRAVNI ODBOR
Član 56. Upravni odbor je organ upravljanja Klubom. Upravni odbor broji 9 članova. Članove Upravnog odbora bira Skupština i mandat članova Upravnog odbora je 4 (četiri) godine, s tim da se mogu ponovo birati po isteku mandata.
Član 57. Upravni obor vrši sledeće poslove: 1. utvrđuje predlog Statuta i predloge opštih akata koje donosi Skupština, predlog programa rada i predlog finansijskog plana; 2. utvrđuje način izrade planova programa rada i razvoja i planova stručnog rada; 3. odlučuje o osnivanju preduzeća, ustanova, agencija i drugih oblika organizovanja od značaja za Klub, odnosno o njihovom gašenju; 4. utvrđuje program sportske saradnje; 5. utvrđuje unutrašnju organizaciju Kluba; 6. bira pretstavnike Kluba u organizacijama i savezima čiji je Klub član; 7. donosi odluku o osnivanju i bira članove komisija; 8. donosi odluku o osnivanju i sastavu oblika organizovanja u Klubu: stručnog saveta, specijalizovanih servisa, sekcija, komisija, stručnih službi i dr.; 9. donosi odluku o glasilu Kluba, njegovoj sadržini i nazivu; 10. odlučuje o angažovanju stručnjaka u sportu u Klubu; 11. dodeljuje nagrade i priznanja Kluba; 12. donosi opšta akta koja nisu u nadležnosti Skupštine; 13. odlučuje o sticanju i prestanku svojstva člana u Klubu; 14. vrši i druge poslove u skladu sa svojim ovlašćenjima a koji nisu u suprotnosti sa ovim Statutom.
Član 58.
Članove Upravnog odbora bira Skupština, na predlog Predsednika Kluba.
7.4. PREDSEDNIK KLUBA
Član 59. Predsednika Kluba bira Skupština, na vreme od četiri godine i može biti ponovo biran na istu funkciju. Predsednik Kluba je Predsednik Skupštine i Predsednik Upravnog odbora. Predsednik Kluba za svoj rad odgovara Skupštini i Upravnom odboru Kluba. Član 60. Predsednik Kluba vrši sledeće poslove: predstavlja i zastupa Klub; odgovoran je za zakonitost rada Kluba; organizuje i vodi aktivnosti i poslovanje Kluba; brine se o urednom vođenju propisanih evidencija i poslovnih knjiga Kluba; predlaže, prati i stara se o izvršavanju zaključaka i odluka organa i radnih tela Kluba; u odnosu na zaposlene ima ovlašćenja direktora preduzeća
10 potpisuje opšta akta; potpisuje pojedinačne i kolektivne ugovore; utvrđuje predloge akata i odluka koje donosi Upravni odbor; saziva Skupštinu Kluba i predsedava njom; donosi pravilnik o sistematizaciji radnih mesta u Klubu; određuje koja se dokumenta i podaci smatraju službenom i drugom tajnom; odobrava službena putovanja; predlaže članove Upravnog i Nadzornog odbora i Generalnog sekretara; vrši i druge poslove bitne za funkcionisanje Kluba, kao i one koje mu poveri Skupština i Upravni odbor Kluba. U slučaju odsutnosti ili sprečenosti Predsednika njega u svim funkcijama zamenjuje Podpredsednik. Za vršenje određenih poslova iz svoje nadležnosti Predsednik Kluba može ovlastiti Podpredsednika.
7.5. GENERALNI SEKRETAR Član 61. Generalnog sekretara bira Skupština na predlog Predsednika. Generalni sekretar za svoj rad odgovara Skupštini i Upravnom odboru Kluba. Generalni sekretar Kluba imenuje se na vreme od četiri godine i može biti ponovo imenovan na istu funkciju. Član 62. Generalni sekretar Kluba vrši sledeće poslove: predstavlja Klub; prati rad stručnih, finansijskih i administrativnih aktivnosti u Klubu, koordinira rad komisija i postojećih službi u Klubu; priprema nacrte pojedinačnih i opštih akata; priprema sednice Skupštine i Upravnog odbora; obavlja stručne i organizacione poslove koji proizilaze iz zakonskih odredaba, Statuta i drugih akata Kluba; obavlja i druge poslove iz nadležnosti Kluba, kao i one koje mu poveri Predsednik Kluba, Skupština i Upravni odbor Kluba.
7.6. NADZORNI ODBOR
Član 63. Nadzorni odbor Kluba je nadzorni organ Kluba koji vrši kontrolu sprovođenja Statuta i drugih opštih akata Kluba, kontrolu materijalno-finasijskog poslovanja i godišnjeg završnog računa Kluba i nadzor nad zakonitošću rada organa upravljanja Kluba.
Član 64. Nadzorni odbor Kluba broji tri člana koje bira Skupština Kluba iz reda svojih članova, iz reda eksperata za pojedine oblasti, na predlog Predsednika Kluba. Nadzorni odbor bira iz svog sastava predsednika Nadzornog odbora.
Član 65. Nadzorni odbor podnosi Skupštini Kluba izveštaj o pitanjima iz svog delokruga najmanje jedanput godišnje prilikom usvajanja izveštaja o radu Kluba. Nadzorni odbor podnosi Predsedniku Kluba izveštaj o pitanjima iz svog delokruga najmanje dva puta godišnje.
11
7.7. ODGOVORNOST ČLANOVA UPRAVE KLUBA
Član 67. Tužba za naknadu štete iz člana 65. ovog Statuta ne može se podneti po isteku roka od tri godine od dana donošenja štetne odluke.
7.8. SUKOB INTERESA
Član 68. Članovi organa Kluba i Generalni sekretar su dužni da se ponašaju krajnje savesno u radu i rukovođenju imovinom Kluba i ne smeju koristiti svoju funkciju za sticanje lične koristi i bogastva.
Član 69. Zastupnik, zaposleni i članovi organa Kluba ne mogu direktno ili indirektno biti angažovani u konkurentskoj sportskoj organizaciji. Sukob interesa u smislu stava 2. ovog člana postoji ako je član organa Kluba, odnosno zastupnik ili član njegove porodice (supružnik, krvni srodnik u pravoj liniji i u pobočnoj liniji do drugog stepena srodstva, usvojitelj i usvojenik, srodnik po tazbini do prvog stepena srodstva): 1) ugovorna strana u pravnom poslu sa sportskim udruženjem;
2) vlasnik ili na drugi način u poslovnom odnosu sa licem iz pravnog posla ili radnje koje zaključuje ugovor sa Klubom ili koje ima finansijske interese u tom poslu ili radnji, po osnovu kojih se razumno može očekivati da utiču na postupanje člana organa, odnosno zastupnika, suprotno interesu Kluba;
3) pod kontrolnim uticajem strane iz pravnog posla ili radnje ili lica koje ima finansijski interes u pravnom poslu ili radnji, tako da se osnovano može očekivati da to utiče na postupanje člana organa, odnosno zastupnika, suprotno interesu Kluba.
Član 70. Ugovor između zastupnika i Kluba može da se zaključi po odobrenju Upravnog odbora Kluba.
Član 71. Povreda sukoba interesa i zabrane konkurencije daje Klubu pravo na naknadu štete i pravo da se poslovi koje lice izvrši za svoj račun priznaju kao poslovi izvršeni za račun Kluba.
Član 72. U slučaju sukoba interesa između Kluba i zastupnika, Klub zastupa član koga odredi Upravni odbor Kluba.
8. OBLICI ORGANIZOVANjA I RADA U KLUBU
Član 73. Oblici organizovanja i rada u Klubu, preko kojih se odvijaju aktivnosti i delatnost Kluba su:
12 stručni saveti, specijalizovani servisi, sekcije, komisije, stručna služba. Odluku o formiranju ovih oblika organizovanja, sastav, broj članova, način izbora članova i predsednika i nadležnosti, određuje Upravni odbor.
9. SARADNjA
Član 74. Klub izražava zajedničke interese svojih članova u odnosima sa drugim sportskim organizacijama, društvima i savezima i u tom cilju sarađuje sa njima.
Član 75. U ostvarivanju saradnje, Klub organizuje posete svojih predstavnika i delegacija, organizacijama iz člana 73. ovog Statuta, kao i posete predstavnika tih organizacija Klubu. U ostvarivanju svojih ciljeva, Klub sarađuje i sa organizacijama za obavljanje sportske delatnosti, državnim organima i organizacijama i organima i organizacijama opštine i drugim zainteresovanim organizacijama i pojedincima.
10. SREDSTVA ZA RAD I FINASIRANjE RADA KLUBA
Član 76. Sredstva za rad Kluba obrazuju se u skladu sa zakonom od: 1. doprinosa (članarine) njegovih članova; 2. naknade za usluge kada je to dozvoljeno zakonom koji te usluge reguliše; 3. naknada od obavljanja delatnosti kada je to dozvoljeno zakonom koji tu delatnost reguliše; 4. prihoda sopstvenih preduzeća i drugih privrednih organizacija; 5. priloga donatora i sponzora; 6. nasleđa; 7. kamate na uloge, u skladu sa zakonom; 8. zakupnine, u skladu sa zakonom; 9. davanja iz budžeta i drugih izvora u skladu sa zakonom; 10. i od drugih komercijalnih, marketinških, poslovnih i privrednih delatnosti u skladu sa zakonom.
Član 78. Klub ukoliko se takmiči u nacionalnom, odnosno profesionalnom sportskom takmičenju vodi poslovne knjige i podnosi finansijske izveštaje u skladu sa propisima o računovodstvu i reviziji koji se odnose na privredna društva.
Član 79. Za svoje obaveze Klub odgovara celokupnom svojom imovinom. Članovi i organi Kluba solidarno odgovaraju sa Klubom za obaveze Kluba ako postupaju s imovinom Kluba kao da je u pitanju njihova imovina ili zloupotrebe Klub kao formu za nezakonite ili prevarne ciljeve.
Član 80. Imovina Kluba može da se koristi jedino za ostvarivanje ciljeva utvrđenih Statutom. Imovina Kluba ne može se deliti njegovim članovima. Prihodi ostvareni obavljanjem delatnosti Kluba koriste se isključivo za ostvarivanje statutarnih ciljeva Kluba.
Član 82. Zastupnik Kluba je dužan da informiše organe Kluba o aktivnostima, delatnostima i finansijskom poslovanju Kluba. Ukoliko organ Kluba ili 1 / 3 članova Kluba podnese pismen zahtev uz navođenje razloga, za dobijanje određenih podataka iz stava 1. ovog člana, zastupnik je dužan da im te informacije dostavi, najkasnije u roku od 15 dana od dana podnošenja zahteva.
Član 83. Javnost rada Kluba obezbeđuje se javnošću sednica organa i drugih skupova u Klubu, izdavanjem informacija o njihovom radu i saradnjom sa sredstvima obaveštavanja. Klub može imati svoje glasilo, čiji sadržaj i naziv utvrđuje Upravni odbor Kluba. Organi i tela Kluba mogu isključiti, ili ograničiti javnost sednice ili skupa, kada se razmatraju dokumenta ili podaci poverljive prirode.
Član 86. Opšti akti Kluba stupaju na snagu osmog dana od dana objavljivanja na oglasnoj tabli u sedištu Kluba. Član 87. U slučaju nesaglasnosti opšteg akta Kluba i ovog Statuta primeniće se odredbe Statuta.
13. EVIDENCIJE I PLANOVI
Član 88. Klub vodi osnovne evidencije svojih članova, kategorisanih i drugih sportskih takmičara, sportskih objekata, sportskih stručnjaka i stručnjaka u sportu i sportskih rezultata, u skladu sa Zakonom o sportu. Klub se upisuje u matične evidencije koje vodi ministarstvo nadležno za poslove sporta.
Član 89. Klub i pojedinci u oblasti sporta dužni su da podnesu prijavu za upis u matične evidencije koje vodi ministarstvo nadležno za poslove sporta, najkasnije do kraja februara tekuće godine za prethodnu godinu.
Član 81.
14
Član 90. Svaku promenu podataka koji se vode u matičnoj evidenciji, mora se prijaviti ministartsvu nadležnom za pitanja sporta u roku od 30 dana od kada je nastala promena.
Član 91. Sportski stručnjaci u Klubu obavezni su da vode evidenciju o svom stručnom radu na način određen odlukom nadležnog organa Kluba, a u skladu sa zakonom.
Član 92. U Klubu se izrađuju planovi rada i razvoja i planovi stručnog rada. Način izrade planovaodređuje Upravni odbor. 1 4. REŠAVANjE SPOROVA Član 93. Sporove između Kluba i članova Kluba rešavaju organi Kluba i nadležni organi saveza čiji je Klub član. Organi Kluba i članovi kluba su dužni da izvrše odluku nadležnog organa saveza.
15. PRESTANAK RADA
Član 94. Klub prestaje sa radom: 1. ako se broj članova smanji ispod broja potrebnog za osnivanje, a ne prime se novi članovi u roku od 30 dana; 2. ako Skupština donese odluku o prestanku rada Kluba; 3. stečajem; 4. odlukom nadležnog državnog organa; 5. u drugim slučajevima u skladu sa zakonom i Statutom.
Član 95. Odluku o prestanku rada Kluba donosi Skupština, kada se za prestanak rada izjasni većina od ukupnog broja članova.
Član 96. Ukoliko Skupština donese odluku o prestanku rada Kluba, a postoji dovoljno finansijskih sredstava za pokriće obaveza Kluba, sprovodi se postupak likvidacije u skladu sa zakonom. Član 97. Klub prestaje donošenjem rešenja o brisanju iz Registra. Rešenje je konačno i protiv njega se može pokrenuti upravni spor.
