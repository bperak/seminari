Saradnik Pištaljke Ivan Ninić ušao je uži izbor za nagradu za istraživačko novinarstvo koju dodeljuje crnogorska Fondacija Duško Jovanović, osnovana u znak sećanja na vlasnika i urednika podgoričkog lista Dan koji je ubijen 2004. godine. Ninić je za nagradu kandidovan za seriju tekstova o poslovanju privatne firme ministra životne sredine Olivera Dulića sa 70 budžetskih ustanova koji su u decembru prošle godine objavljeni na Pištaljci. Osim Ninića, u uži izbor su po odluci žirija u kojem su britanski novinar Nik Dejvis, Olivije Basil iz Reportera bez granica, Verica Spasovska sa radija Dojče vele, profesor prava Blagota Mitrić i udovica Duška Jovanovića Slavica Jovanović, ušli i Endru Higins iz Vašington posta, Lorens Marzuk i Petrit Čolaku iz kosovskog ogranka Balkanske istraživačke mreže BIRN, Adrijan Mugoš iz BIRN-a (Rumunija), Meng Jang iz kineskog magazina Caiđing, Jeton Musliju iz kosovskog Ekspresa i Anas Aremeuaro iz portala Nju krusejding gajd iz Gane. U saopštenju žirija navodi se da su radovi na konkurs prispeli sa skoro svih meridijana iz Evrope, Amerike, Azije i Afrike i da u uži izbor ušlo sedam radova umesto pet, pošto su radovi Meng Janga, Jetona Muslijua i Anasa Aremeyaroa imali jednaki broj glasova. Drugi, završni čin glasanja je u toku, za radove koji su ušli u uži izbor, a ime dobitnika biće objavljeno 27. maja 2011. godine, kada će se izvršiti svečano uručenje nagrade, dodaje se u saopštenju. Nagrada Duško Jovanović ustanovljena je 2007, dodeljivaće se svake četvrte godine, pa će ovo biti prvi da se uručuje.
Duško Jovanović je rođen 1964. godine u Podgorici. Osnovnu školu završio je u Piperima, u mjestu Drezga, gimnaziju u Podgorici, gđe je i diplomirao pravne nauke. Devedesetih godina se zaposlio u državnoj upravi, kao finansijski policajac pri Ministarstvu finansija Crne Gore, a zatim kao načelnik Finansijske policije u Nikšiću i Podgorici.Već 1996. godine imenovan je za direktora republičke Uprave javnih prihoda. Sa te funkcije smijenjen je 1997. godine, nakon rascjepa u jedinstvenom DPS-u. Na izborima 1998. godine, kao član Socijalističke narodne partije, izabran je za poslanika u Skupštini Crne Gore. Svojim nastupima u parlamentu prepoznat je kao jedan od najžešćih kritičara režima, jer se tada, kao i do poslednjeg dana svog života, bez dlake na jeziku zalagao za istinu i pravdu na svakom koraku. Nedugo nakon podjele u jedinstvenom SNP-u, Jovanović se povukao iz politike i posvetio se uređivanju dnevne novine Dan. Objavljujući tekstove o mnogobrojnim aferama koje su potresale Crnu Goru, za veoma kratko vrijeme uspio je, da od Dana napravi najtiražniju novinu. Govorio je engleski i italijanski jezik. Iza sebe je ostavio suprugu Slavicu i sina Vojina koji se rodio 26 dana poslje njegove smrti, 23.06.2004. godine.
Povezani članci:
Dulić i Dačić državnim novcem plaćali novinske tekstove Državna revizorska institucija otkrila da je ministarstvo životne sredine nezakonito platilo 47 miliona dinara izdavaču listova Blic i Alo, dok mu je Ministarstvo unutrašnjih poslova u isto vreme bez ugovora dalo 590.000 dinara
Dulić tuži pa beži Oliver Dulić nije došao na ročište po tužbi koju je sam podneo protiv Koalicije za nadzor javnih finansija tražeći 900.000 dinara zbog pretrpljenih duševnih bolova. Dulić u tužbi naveo da mu je prebivalište u zgradi Vlade Srbije
25 miliona evra za čišćenje Srbije 25 miliona evra koštala je građane Srbije kvaziekološka akcija " Očistimo Srbiju " u periodu od 2009 - 2012. godine. Efekti te akcije po zaštitu životne sredine su beznačajni, a po javne finansije pogubni
Oliver Dulić neće javnost na suđenju Bivši ministar tužio Toplički centar i Dragana Dobrašinovića, a nije se pojavio ni na jednom od dva do sada održana ročišta. Dulić traži da treće ročište bude održano bez javnosti i u prisustvu sudske straže
Dulić: Nisam imao nikakve veze sa novcem iz budžeta Bivši ministar na suđenju rekao da nije potpisao nijednu odluku o plaćanju. Sudija Vesna Filipović sa ročišta isključila javnost, nije dozvolila pitanja. Koalicija za nadzor javnih finansija traži njeno razrešenje
Pres: Sami sebi delili pare Za samo tri godine Fond PIO isplatio bespovratne dotacije u vrednosti od 165 miliona dinara različitim udruženjima penzionera i poslodavaca. Ministarstvo finansija traži povraćaj
Prva televizija o javnim nabavkama u JAT-u Prilog na osnovu informacija Pištaljke o nezakonitoj nabavci robe i usluga u nacionalnom avioprevozniku objavljen u glavnoj emisiji vesti. Sagovornici autor teksta Ivan Ninić i programski direktor Transparentnosti Srbija Nemanja Nenadić
RTS: Zakonom do suzbijanja korupcije Suzbijanje korupcije u Srbiji nije moguće bez zakonske zaštite insajdera. " Zaštitu kao uzbunjivač u postupku će dobiti onaj ko pruži informacije koje zovemo insajderske i ko u dobroj veri prijavi ono što zovemo koruptivno ponašanje ", izjavila Zorana Marković o budućem pravilniku
RTS: Jačom kontrolom protiv korupcije U ponedeljak počinje primena Zakona o javnim nabavkama. Novi zakon neće sprečiti zloupotrebe u hitnim nabavkama, u kojima se sužava konkurencija ponuđača, kaže Ivan Ninić
Apsurd: Zatvor zbog kršenja pravilnika škole Kad oštete budžet, ministri u Vladi, direktori javnih preduzeća i drugi politički nameštenici prolaze nekažnjeno, ili u najboljem slučaju sa prekršajnim prijavama, a profesoru iz Zrenjanina Miletu Lovreu preti zatvorska kazna od osam meseci zbog kršenja Pravilnika škole. Da li je Lovre žrtva progona?
I Srbi mogu da dobiju američku nagradu za uzbunjivače Ako američkom tužilaštvu preko advokata dostavi podatke o podmićivanju političara od strane američkih kompanija ili kompanija koje posluju u SAD, eventualni uzbunjivač iz Srbije mogao bi da dobije nagradu vrednu milione dolara
