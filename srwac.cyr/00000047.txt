Sa nama se lakše i lepše uči 
Aleksandra Opačić I-2, završila Osnovnu muzičku školu, smer - klavir. Njene glasovne mogućnosti, mogli smo uočiti na ovogodišnjoj Svetosavskoj akademiji. Specifičnom bojom glasa Aleksandra je, po mišljenju svih profesora i učenika probudila energiju duhovnosti, čime je još više naglašen značaj Svetog Save. 
Pitali smo je, da li planira da se bavi muzikom koja joj je za sada hobi? 
Planiram da nastavim da školujem glas i da se više posvetim muzici, što mi neće predstavljati poteškoću uz smer koji pohađam. 
Znači, radi se o svestranoj ličnosti? 
Pa, moglo bi se reći, zbog toga mi je i bio problem da se posle Osnovne škole opredelim za buduću profesiju. Napravila sam dobar izbor tako što sam spojila muziku i ekonomiju. 
Kakvu muziku najčešće pevaš? 
Najčešće pevam pop muziku u svim oblicima. Takođe, po preporuci stručnih lica pevam i etno muziku, koju privatno jako volim. 
Kolike su tvoje glasovne mogućnosti? 
Moj dijapazon glasa je 4 oktave, što je zadivljujuće za nekoga ko ima 15 godina. Zato jako cenim i poštujem svoj talenat i trudim se da ga dovedem do najvišeg nivoa. 
Pošto sviraš ovaj specifičan instrument, mogla bi da nam kažeš nešto o flauti? 
Flauta je manje poznati instrument, ali zbog lepote i prirodnosti zvuka mi je najviše privukla pažnju. Instrument držimo s jedne strane lica i sviramo ga držeći ruke na strani, ne videći ih. Flauta pripada grupi drvenih, duvačkih instrumenata i potiče iz Afričkih plemena. 
Da li ti ovaj instrument pomaže da iskažeš svoje emocije? 
Vrlo često emocije iskazujem sviranjem u nekoj tišini i to me ispunjava. Ponekad, zvuk tog instrumenta probudi u meni želju za samoćom. 
Čini nam se da flauta ide uz tebe? 
Ostavićemo drugima da diskutuju o tome, ali ću reći da nisam izabrala flautu, već ona mene. 
Nikola Jokičić III-8, turistički tehničar. 
Pri izboru smera, verovatno si i nesvesno zadovoljio svoju potrebu da kroz muziku radiš posao koji voliš? 
Kao sinonim za turizam i muziku može se upotrebiti reč putovanje. Samo je razlika u čulnom doživljaju. Dok u turizmu putovanje podrazumeva lepote okom viđene, ukuse raznih podneblja, čak i karakteristične mirise, muzika se samo doživljava samo čulom sluha, ali nas vodi na putovanje preko granica ljduske mašte. 
Da li si iz muzike izvukao inspiraciju za svoju buduću profesiju? 
Naravno, jer prave inspiracije nema potpune predanosti profesiji. 
Koja muzika najviše odgovara tvojoj prirodi? 
Muziku ne podređujem svojoj prirodi, već izbor vršim na osnovu trenutnih osećanja. 
Marko Trivković III-6 
Ekonomija ili muzika? 
Ekonomija je moja buduća profesija, a muzika je hobi kroz koji se opuštam i nalazim nadahnuće za neke druge aktivnosti izvan škole. 
Da li je u tvom okruženju bilo još nečega što te podsticalo na bavljenje muzikom? 
Sigurno, bavljenje folklorom od moje osme godine je upotpunilo iskazivanje i na polju muzičke umetnosti. 
Pošto znamo da si odličan učenik, bez ijednog izostanka, što je za svaku pohvalu, kako stižeš da uskladiš svoje vreme? 
Pravilno pokušavam da uklopim svoje vreme i pri tome ostvarim što bolje rezultate i u muzici, a i u mojoj ekonomskoj struci. 
Najbolji primer tvoje upornosti je i to što svakodnevno putuješ iz Pilice, gde živiš, a isto vremeno pohađaš i muzičku školu? 
Jedan deo radnog dana, provodim u školi, dok sam ostatak vremena posvetio muzici. Želeo bih da ovako nastavim, moj savet mladima koji imaju višak slobodnog vremena, što više angažovanja. 
