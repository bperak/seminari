Aktivnosti 
Koordinaciono telo realizuje politiku Vlade Republike Srbije za opštine Preševo, Bujanovac i Medveđa koja će da osnaži opštine na jugu Srbije i stvori uslove da one samostalno, u skladu sa definisanim prioritetima kreiraju i realizuju politiku u interesu građana. Koordinaciono telo se stara da se u Preševu, Bujanovcu i Medveđi postignu dugoročna stabilnost i dobri međuetnički odnosi zajednica koje žive na ovom području. U skladu sa postavljenim ciljevima i mandatom osnovne aktivnosti Koordinacionog tela su: 
Povezivanje i efikasnija komunikacija između opština Preševo, Bujanovac i Medveđa i ministarstava u Vladi Republike Srbije 
Podrška finansiranju i sprovođenju infrastrukturnih projekata važnih za poboljšanje kvaliteta života građana u ovim opštinama 
Podrška ekonomskom razvoju Bujanovca, Preševa i Medveđe 
Savetodavna i tehnička podrška jačanju kapaciteta opština radi održivog razvoja 
Finansijska i tehnička podrška organizacijama civilnog društva, sa posebnim naglaskom na projekte i programe sa mladima, kako bi se aktivno uključili u rad lokalne samouprave i doprineli napretku svih zajednica 
Podrška poboljšanju osnovnog i srednjeg obrazovanja u Preševu, Bujanovcu i Medveđi i analiza mogućnosti otvaranja visokoškolskih ustanova sa mogućnošću studiranja na srpskom i albanskom jeziku 
Integrisanje predstavnika svih nacionalnih zajednica u političke, ekonomske i društvene tokove na republičkom i lokalnom nivou 
