" Ogledalce, ogledalce, što stojiš na zidu, reci mi, reci: ko je najlepši na svetu? " 
Ovako glasi čuvena rečenica iz poznate bajke. A bajke su, kao što znamo plod mašte, baš kao što je to i čarobno ogledalo koje govori istinu (sviđalo se to nekome ili ne). Na žalost, u stvarnosti, takva ogledala ne postoje. A opet, hiljade žena i sve veći broj muškaraca, svakodnevno se ogleda u njima i slepo sluša glas u svojoj glavi koji im govori da mrze ono što vide. Umesto istinoljubivog duha iz čarobnog ogledala bajke, ovi ljudi slušaju demona svoje bolesti koji im iskrivljuje sliku stvarnosti. 
Pojam lepote je, kao i većina stvari na ovome svetu, RELATIVAN. To znači da zavisi od procene posmatrača, merila određenog društva i kulture, vremenskog perioda itd itd. Lepe žene i muškarci različito se procenjuju: 
... od kulture.... 
.. do kulture... 
... počevši od najranijih vremena... 
... preko starog veka... 
... srednjeg veka... 
... do danas... 
... u zavisnosti od ličnog ukusa... 
... umetničkog izraza... 
... i modnog imperativa... 
Danas su u modi mršave devojke dugih nogu i mladići atletske građe. 
Ipak, u prirodi je malo takvih osoba, koje se, da bi dosegle taj modni imperativ, najčešće okreću raznoraznim dijetama za mršavljenje, navodnim " čudesnim " preparatima i spravama ali i domišljatim trikovima, pokušavajući da dosegnu nametnuti ideal. 
Kada se u tome zastrani, govori se o poremećajima ishrane, a to su, najčešće, anoreksija i bulimija. Ono što kod ovih poremećaja fascinira je činjenica da su te osobe spremne da trajno ugroze svoje zdravlje, čak i život, zarad SASVIM BESMISLENOG CILjA 
ANOREKSIJA ili " gubitak apetita " 
Stanje nekontrolisane potrebe za mršavljenjem. Osobe otpočinju dijetu u cilju skidanja viška kilograma, a zatim, vremenom, gubljenje težine postaje cilj za sebe, koji upravlja njihovim životima, dovodeći ih u stanje izgladnelosti, pa i smrti. 
Ono što karakteriše ovaj ozbiljan psihološki poremećaj je ISKRIVLjENA SLIKA O SEBI. Obolela osoba doživljava sebe debelom, iako liči na živi kostur. 
Iako takvo ponašanje dovodi do gubljenja kose, mišićne mase, menstruacije, ozbiljnih hormonskih poremećaja, rasta dlaka na telu i licu (kod ženskog pola), iznenadnih promena raspoloženja, nedostatka energije, depresije, nedostatka pažnje i sposobnosti za učenjem, izbegavanja normalnih društvenih kontakata, pada seksualne energije, poremećaja sna, hronične nesanice - ono se nastavlja, jer se slika o sebi svodi isključivo na iskrivljen odraz u ogledalu. 
Koliko je ovaj poremećaj ozbiljan i fatalan, govori podatak da su, odnedavno, modne agencije prinuđene da zapošljavaju manekenke koje imaju normalnu, prosečnu težinu. U celoj priči paradoksalno zvuči podatak da zemlje sa najvišim standardom u svetu imaju epidemiološki porast broja osoba izgladnelih na smrt - koje žive u obilju hrane i komfora 
BULIMIJA (" Gladan da bi i vola mogao pojesti ") 
Dok se anoreksičari izgladnjuju, bulimičari se prejedaju - a onda izbacuju hranu povraćanjem koje su sami izazvali. 
Prejedanje se obično događa nasamo, a sledi mu intenzivno osećanje krivice, gađenje prema sebi i strah od debljanja. U zavisnosti od učestalosti prejedanja i izbacivanja hrane, zavisiće opšte zdravstveno stanje te osobe. I ovde, kao i kod anoreksije, postoji preokupiranost mislima o hrani i strah od debljanja. Ali, za razliku od anoreksije, čest je osećaj gladi, tajno prejedanje i nedostatak kontrole u blizini hrane. Težina se često održava u granicama normale. Međutim, i ovo ponašanje ima svoje ozbiljne posledice: uništava se zubna gleđ, javljaju se poremećaji u radu štitaste žlezde, problemi sa srcem, bubrezima, organima za varenje, promene raspoloženja, zloupotreba lekova, nepoštovanje sebe, depresija. 
Osobi koja boluje od anoreksije ili bulimije potrebna je stručna pomoć. I to što pre Ona podrazumeva pomoć lekara, psihologa i dijetologa. Takođe, podrazumeva podršku i ljubav članova porodice i prijatelja. 
ZLA MAĆEHA... 
Slika o sebi gradi se i menja. Ona treba da se temelji na zdravom sistemu vrednosti, a ne fotografijama izrađenim u Photoshopu, podložna svakom povetarcu trenutne mode. 
Ukoliko bismo Zlu maćehu iz priče o Snežani i sedam patuljaka premestili u naše doba, sa velikom sigurnošću bismo je mogli naći u nekoj čekaonici plastičnog hirurga ili ordinaciji za lečenje poremećaja ishrane. Setimo se njenog kraja - odbačena i mrzeći sebe, neslavno je završila. 
... ILI SNEŽANA? 
Šta izabrati? Kako izbeći ovu opasnu igru sa smrću? Prihvatiti i voleti sebe ne znači zanemariti svoje estetske i zdravstvene potrebe. Ali " biti lep-a " nije imperativ koji može upravljati životom. A nije ni dovoljan za uspeh, čak ni u svetu mode - i tu je neophodno imati " personality " da bi se uspelo 
LIČNOST, samo svoja, jedinstvenu, unikatna, gradi se na samopoštovanju utemeljenom na vrednostima koje ne prolaze. I to na vrednostima kao što su: 
... humanost i pomaganje drugima... 
... vera... 
... prijateljstvo... 
... zdrav život... 
... zdrava (i umerena) ljubava prema sebi... 
... neopoterećenost sobom i svojim izgledom... 
Zašto robovati lažima? Budite slobodni i svoji, voleći druge, a kroz njih i sebe. Svako od nas ima sasvim dovoljno snage i mogućnosti da to postigne. A onda ćete, pogledavši se u ogledalo, čuti: 
