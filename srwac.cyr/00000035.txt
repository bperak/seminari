Vidljivost (komunikaciona strategija Školskog razvojnog plana) 
Ovaj odeljak posvećen je ostvarivanju participacije zainteresovanih strana u donošenju razvojnog plana i transparentnosti rada tima koji je učestvovao u donošenju strategije, kao i ostvarivanju transparentnosti rada prilikom ostvarivanja ciljeva zadatih njime. Ovaj odeljak definiše aktivnosti koje omogućuju vidljivost procesa i povećavanje vlasništva zainteresovanih strana nad procesom donošenja razvojnog plana i uspostavljanja novih programa i projekata i unapređivanje / inoviranje postojećih. Odnosi se na sve faze izrade i implementacije strategije. 
Cilj evi predviđenih mera ovog dela razvojnog plana su: 
informisanje svih aktera o procesu, 
mobilisanje svih ljudskih i materijalnih resursa i 
pokretanje na akciju svih odgovornih društvenih čini laca. 
Zbog relativno kratkog vremena izrade ŠRP-a komunikaciona strategija je bazirana na direktnoj prezentaciji činjenica zainteresovanim stranama u direktnom kontaktu na sastancima a finalni rezultati su prezentirani putem komunikacionih kanala Škole preko interneta (blog, viki...). 
Odnosi sa javnošću: U okviru operacionalizacije ŠRP-a planirano je da komponenta odnosa sa javnostima bude posebno prisutna zbog značaja za uspešnu implementaciju. 
Izgradnja kapaciteta: Zainteresovane strane imaju različite kapacitete koji mogu da se angažuju na realizaciji ŠRP-a. Komunikaciona strategija ih ohrabruje da se postojeći raznoliki kapaciteti stave u funkciju podrške aktivnostima iz ŠRP-a. 
Zainteresovane strane: Zainteresovane strane su glavni nosioci efikasne implementacije razvojne strategije. Predstavljajući različite sektore one pružaju uvid u stvarne potrebe za unapređenjem socijalne politike. 
Učenici Škole 
Radnici Škole (nastavno i vannastavno osblje) 
Roditelji učenika 
Udruženja: ŠRP daje prostor za uključenje udruženja različitog nivoa specijalizacije i komunikaciona strategija to podržava svojom artikulacijom. 
Razvojni partneri (donatori, privredna društva, itd.) traže potencijalne projekte koje bi mogli da finansiraju a ŠRP daje prostor da se oni realizuju u Školi. Komunikaciona Strategija ima za cilj da identifikovane potrebe i artikulisane projekte / programe predstavi razvojnim partnerima. 
Medije sa kojima će se komunicirati možemo da podelimo na opšte i specijalizovane; odnosno lokalne i nacionalne. 
Opšti mediji pokrivaju teme od opšteg interesa zbog čega informacije treba da budu atraktivne, svakodnevne priče koje zapravo utiču na sve. 
Specijalizovani mediji s druge strane, su više usredsređeni na konkretna pitanja svoje publike koja ima specifične interese. 
Nacionalni mediji se više bave opštijim temama koje su važne za celu naciju i donose nove i atraktivne informacije. 
Lokalni mediji su zainteresovani za teme koje su od lokalnog značaja. 
Za sve ciljne grupe koristiće se čitav spektar komunikacionih alata kao što su blog, viki, saopštenje za javnost, publikovanje informacija u školskom listu, letak, konferencija za medije, prezentacija, izložba, itd. 
Vizualni identitet: ŠRP treba da bude vizualno predstavljen putem atraktivnih sredstava vizuelnog identiteta koji će biti prepoznatljiv i u svim situacijama u kojima se pominje. Logo ŠRP-a će biti usklađen sa njegovim vrednostima i dizajner bi treba lo da pripremi sve elemente: boje, dimenzije, fontovi, itd. 
Odnosi s medijima: Sa namerom da se dobije veća medijska pokrivenost i bolja prepoznatljivost u javnosti, održavaće se sistematski odnosi sa medijima svih vrsta kako štampanim tako i emisionim. 
Sažeti prikazi projekata (1 - 2 stranice) Projekti realizovani u okviru ŠRP-a prezentovaće se na jedinstven način putem profila (sažetka) projekta / programa. 
Stvarni uticaj komunikacione strategije za promociju i prepoznatljivost ŠRP će se proceniti na bazi sledećih kriterijuma: broj medijskih priloga, učestalost medijskih izveštaja o implementaciji Strategije, broj slušalaca, broj gledalaca, broj čitalaca pojedinih medijskih priloga, broj reakcija na pojedine medijske priloge, itd. Detaljan spisak indikatora za evaluaciju komunikacione strategije biće dat u priručniku za odnose sa javnošću na implementaciji ŠRP-a. 
