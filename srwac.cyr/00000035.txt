Main Menu
Najnoviji broj
Nepotrebne tenzije
Napisao Uroš Meseldžija
četvrtak, 20 jun 2013 18:07
Intervju: Predsednik odžačkog parlamenta Miloš Pejčić: - Licemerno je nešto podržavati, a sve činiti da se to ne desi - Ukoliko se nastavi sa pritiscima i neutemeljenim kritikama, predložiću da se ceo posao organizacije Tamburaškog festivala poveri Turističkoj organizaciji
- Krajnje je vreme da se smanje tenzije i da utihnu sve one priče kojima se bezrazložno baca senka sumnje na inicijativu Lokalne samouprave da se tamburaški festival, nakon godinu dana pauze, ponovo održava u Deronjama. Pre mesec i po dana potpisan je sporazum o zajedničkoj saradnji i sa Organizacionim odborom Tamburice festa, trebalo bi da se verifikuje i desetogodišnji zvanični sporazum koji još uvek nije potpisan zbog nepotrebnih tenzija koje, sasvim sigurno, nisu u interesu opštine i njenih građana - rekao je za Naše novine Miloš Pejčić, predsednik SO.
Iznos od 10 miliona dinara i činjenica da je organizacija tamburaškog festivala poverena Regionalnoj razvojnoj agenciji Bačka su glavne zamerke opozicije. Licemerno je nešto podržavati, a sve činiti da se to ne desi. Upravo takav slučaj je sa tamburaškim festivalom, čiji su povratak u Deronje, svojevremeno, svi pozdravili. Umesto da postane brend, nešto po čemu će se odžačka opština prepoznavati izvan granica Srbije, ova menifestacija, zaslugom neodgovornih pojedinaca, postala je kamen spoticanja. Čudi da su najglasniji oni koji su do prošle godine osuđivali čelnike Lokalne samouprave zbog odlaska Taburice na Petrovaradinsku tvrđavu. Kada je reč o primedbama vezanim za Regionalnu agenciju Bačka i Organizacioni odbor Tamburice, odgovorno tvrdim i da smo izdvojili 100 miliona dinara, sami ne bismo mogli napraviti kvalitetan festival. Podsećanja radi za organizaciju Tamburice festa grad Novi Sad u kom se u toku godine održi i do 20 manifestacija izdvojio je 17,3, a opština Novi Bečej za održavanje Gospojinskih svečanosti 35 miliona dinara. Opozicione strane ne dele Vaše mišljenje. Ukolko se nastavi sa pritiscima i neutemeljenim kritikama, predložiću da se ceo posao organizacije tamburaškog festivala poveri Turističkoj organizaciji. Na zagovornicima ideje da nije dobro što je u ceo posao oko organizacije uključena Regionalna agencija Bačka je da građanima odžačke opštine objasne zašto se u opštinski budžet neće vratiti 2.500.000,00 dinara. Sporna je i visina članarine Regionalnoj agenciji Bačka koja nije limitirana. Kada je reč o članarini, odžačka Lokalna samouprava je u obavezi da Regionalnoj razvojnoj agenciji Bačka uplati minimum 0,1 %, što je oko 900.000,00 dinara na godišnjem nivou. Pošto spadamo u grupu nerazvijenih opština, 25 % od tog iznosa vraća se u opštinsku kasu. Ne vidim ništa loše u tome što smo iskoristili zakonsku mogućnost da uplatimo više, kako bi nam se više novca vratilo. Koji su po Vama razlozi tolikog nepoverenja prema Razvojnoj agenciji Bačka? Neznanje i nepoznavanje onog što Regionalna agencija radi i šta sve može uraditi za dalji razvoj odžačke opštine. Činjenica je da smo u Lokalnoj samoupravi mnogo toga uradili na podizanju kapaciteta zaposlenih, ali još uvek je to nedovoljno da se sami upustimo u realizaciju razvojnih projekata EU, kao i onih projekata koji se tiču lokalnog ekonomskog razvoja. Prvi saradnik na tom poslu biće nam upravo Regionalna razvojna agencija Bačka sa kojom smo ostvarili konkretne i vidljive rezultate.
