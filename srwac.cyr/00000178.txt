Emisiju uređuje i vodi Bojana Žižić
14.55 Vesti
sledi: 15:00 KULTURNI KRUGOVI
PROGRAMSKA ŠEMA RADIO BEOGRAD 2
sreda
24 - 7 - 2013
Drugi program
vreme
emisija
najava
00:00:00 - 05:00:00
EMITUJE SE TREĆI PROGRAM
Drugi program se emituje od 05.00 do 20.00. Treći program Radio Beograda koji sada slušate zadržao je staro ime budući da je ono samo po sebi već decenijama sinonim za umetničke i kulturne sadržaje najvišeg nivoa koji su, po opštevažećoj definiciji u evropskim razmerama, usmereni ka užim intelektualnim krugovima. Ovaj program je prepoznatljiv pre svega po tome što prati savremenu društvenu i naučnu misao, kao i po emitovanju eksperimentalnih sadržaja.
05:00:00 - 07:00:00
NOVI DAN
Jutarnji program magazinskog tipa, sadrži servisne informacije, vesti, meteorološki bilten, stanje na putevima i graničnim prelazima, pregled kulturnih događanja i stalne rubrike: Običajni i verski kalendar i Dogodilo se na današnji dan (sa zvučnim ilustracijama, posebno sačuvanim glasovima stvaralaca iz tonskog arhiva). U muzičkom pogledu, emisija počinje popularnim džezom i ide ka segmentima zabavne, evergrin i izvorne narodne muzike.
05.05 i 06.55 Vesti
07:00:00 - 08:00:00
RADIOVIZOR
U jutarnjem kulturnom dnevniku saznaćete koji su najvažniji kulturni događaji dana od promocija knjiga i otvaranja izložbi, do filmskih i pozorišnih premijera. U drugom delu emisije, sa gostima razgovaramo o kulturi i medijima, o kulturi u medijima i digitalnom svetu, o popularnoj i dečjoj literaturi, o knjigama koje se prodaju u ogromnim tiražima...
07.55 Vesti; Na talasima RB 2
08:00:00 - 09:00:00
KLASIKU MOLIM
Uživo vođena emisija, okrenuta širokom krugu ljubitelja muzike, raznovrsnog sadržaja, koji se ogleda u podjednakoj zastupljenosti svih muzičkih stilova, epoha i žanrova, donosi kraće kompozicije, stavove dela, arije, horske fragmente i delove ciklusa. Od ponedeljka do četvrtka voditelji predlažu snimke koji konkurišu za mesto na top-listi nedelje. Tokom emisije slušaoci glasaju telefonom i na kraju ciklusa, petkom, emituju se snimci koji su osvojili najviše glasova.
09:00:00 - 10:00:00
SOLARIS
Emisija se bavi temama iz oblasti prirodnih i biomedicinskih nauka na osnovu opšteg naučnog značaja i aktuelnosti. U svakoj emisiji gost je istaknuti stručnjak za naučnu oblast koja je tema te emisije, ili je sagovornik iz redova mlađih istraživača entuzijasta koji imaju vredne naučne rezultate. Stalne rubrike su Iz istorije nauke, Naučne vesti i Vi ste to tražili, koju čine odgovori na pitanja slušalaca. Adresa elektronske pošte emisije, koju slušaoci mogu da koriste da bi postavljali pitanja, ali i davali komentare, primedbe i sugestije, glasi: solaris@rts.rs Autor i voditelj emisije je Srđa Janković
09.55 Vesti
10:00:00 - 11:00:00
OKO BALKANA
Gost emisije je Josip Mlakić (1964, Bugojno), pisac koji živi u Gornjem Vakufu, i istovremeno pripada književnoj sceni Bosne i Hercegovine i Hrvatske.
Povod za razgovor je njegov novi roman Planet Friedman (Fraktura, 2013), negativna utopija koja govori o budućnosti planete Zemlje u kojoj se vodi bespoštedan rat između korporativnog neoliberalizma i revanšizma totalitarnih pokreta.
Autor i voditelj emisije: Saša Ćirić
11:00:00 - 11:45:00
OD ZLATA JABUKA
Više od šest decenija Tihomir Paunović je putujuća riznica srpske baštine, koja iznedrava vrhunske i neprolazne vrednosti svega onog što je najbolje u vlaškoj i srpskoj muzici.
Predstavljamo drugi deo muzičkog portreta ovog samoukog umetnika na fruli.
Urednica emisije: Dragana Marinković
11:45:00 - 12:00:00
FONO BETA
Najnoviji izveštaji novinske agencije Beta, iz domena politike i kulture u zemlji i inostranstvu.
Osim što je bio književnik pesnik, romansijer i dečji pisac radio je i kao novinar, istraživao spomenike krajputaše, pokrenuo manifestacije " Disovo proleće " u Čačku i " Dragačevski sabor trubača " u Guči.
Stvaralaštvo mu sadrži preko sto naslova pesama, pripovedaka, romana, knjiga za decu, a najpoznatija dela su: " Pesme o majci ", " Priče o životinjama ", " Sa Ovčara i Kablara ", " Vojničke pesme ", " Ponoćni svirači ", " Seljaci ", " Antologija srpskog pesništva ", " Sujeverice ".
15:00:00 - 17:00:00
KULTURNI KRUGOVI
U prvom delu emisije informisaćemo vas o aktuelnim kulturnim događajima, a zatim sledi tematski deo Zlatni presek.
U Poreču je 1. jula započelo drugo izdanje projekta " Umjetnik na odmoru ", koji je prošle godine pokrenuo kolekcionar Marinko Sudac u saradnji sa zagrebačkim Institutom za istraživanje avangarde iz Zagreba. Reč je o projektu koji okuplja one umetnike koji su deo međunarodne kolekcije Marinka Sudca, a još uvek su aktivni u polju avangardne umetnosti. Cilj projekta je širenje znanja i iskustva o avangardnim i neoavangardnim pokretima koji danas bitno utiču na savremenu vizuelnu scenu. Ove godine gosti programa " Umjetnik na odmoru " su neki od najvažnijih svetskih autora, među kojima su Dan Perjovschi iz Rumunije, Rudolf Sikora iz Slovačke, Joko Ono iz Amerike i još trinaest umetnika iz celog sveta, među kojima su i srpski umetnici Živko Grozdanić i Radomir Damjanović Damnjan, ali i teoretičar Ješa Denegri. Tim povodom ćemo u današnjem Zlatnom preseku razgovarati sa kolekcionarom Marinkom Sudcem, organizatorom ovog višemesečnog događaja, koji će svoj epilog imati na završnoj izložbi u septembru u Muzeju suvremene umjetnosti u Zagrebu.
Gosti današnje emisije biće i Veselinka Ristić Kastratović i Momo Cvijović, muzejski savetnici Muzeja istorije Jugoslavije i autori izložbe " Carski darovi ". Reč je o izložbi koja predstavlja 68 eksponata koji se čuvaju u ovoj instituciji, a koji su deo zbirke poklona koje je za vreme svoje državničke karijere dobijao Josip Broz Tito. Kakva su bila pravila i običaji koji prate razmenu državničkih poklona, šta se sve poklanjalo, ko je kako, šta i kome poklanjao, samo su neka od pitanja koja će biti upućena autorima izložbe.
17:00:00 - 17:30:00
GOVORI DA BIH TE VIDEO
Čućete priču o rimskom Singidunumu, o tome šta mu je prethodilo, ko ga je gradio i kako je izgledao.
O njegovom značaju, o organizaciji vojnog i civilnog dela Singidunuma, o onome što je bilo jače od vremena i što je pronađeno na prostoru današnjeg Kalemegdana i okolnih ulica, govori Stefan Pop-Lazić, naučni saradnik Arheološkog instituta iz Beograda, zadužen za istraživanje Singidunuma, tj. antičkog Beograda.
Ovo je prva od tri emisije o rimskom Singidunumu, autora Bojana Lazovića.
17:30:00 - 18:32:00
AUTOGRAM
U poslednje tri decenije otkriveno je više blaga iz riznice španske muzičke baštine nego što je to učinjeno za prethodna tri veka.
U tom periodu je pronađeno i jedno od najvažnijih muzičkih ostvarenja u Evropi XVI veka: zbirka tabulatura Luisa da Milana " Muzička knjiga za ručnu vihuelu ", koja je, po oceni istoričara, proglašena za " esencijalno svedočanstvo muzičkog života u aristokratskim krugovima španske renesanse ".
U današnjem Autogramu, koji smo posvetili ovom remek-delu Luisa da Milana, emitovaćemo osamnaest fantazija iz te zbirke, u aranžmanu koji je za kvartet viola da gamba, harfu i udaraljke ostvario Žordi Savalj sa svojim ansamblom.
Autor emisije je Ivana Komadina
18.30 Vesti
18:32:00 - 18:58:00
RADIO IGRA
Velibor Čolić: SABLASNO ČUDAN I KRATAK ŽIVOT A. MODILjANIJA
18:58:00 - 20:00:00
VISINE
Čuveni Jozef Hajdn je imao mlađeg brata Mihaela, takođe kompozitora, koji je danas nepravedno u senci starijeg brata. U svoje vreme, međutim, on je bio podjednako slavan, Jozef Hajdn je čak hvalio njegovu duhovnu muziku govoreći da je bolja od njegove sopstvene.
O nama
RADIO BEOGRAD 2
Na Festivalu kulture mladih Srbije u Knjaževcu, Radio Beograd 2 dodelio je priznanje Timočka lira najboljem mladom pesniku, a to je Nemanja Dragaš za pesmu " Rađanje ". Rođen je 1992. godine u Beogradu, student je Akademije umetnosti, objavio je dve pesničke zbirke i najmlađi je član Udruženja književnika Srbije.
RAĐANjE
Pjesma je onaj govor dubine ljudskog duha. Ona se veze od osjećaja i njihove tišine Nitima dugim kao dobra misao filozofa I vrijednim kao jedinstveni doživljaji.
Ona se nikada ne piše bezvoljno i nužno. Nikada se ne hvata u koštac sa stvarima. Ona se proživi i tek nakon toga oživi I kraj njen nikad nije napisan na hartiji.
Poznaje čovjeka kao što poznaje i svijet. Ona je putnik na nepotopivim brodovima I kad misliš da znaš kako se pjesma rađa Ona iščezne, ali se nikada ne zaboravlja.
Nemanja Dragaš
Drugo mesto podelili su Zlatko Stevanović za pesmu " Indigo mi " i Branko Ječmenica (Radnici su danas postavili znakove). Treće mesto podelili su Olga Trubarac za pesmu " Crni stihovi " i Aleksandar Petrović za pesmu " Uz kafu ".
Na poetskoj večeri, po izboru selektora Festivala Bratislava Milanovića, u konkurenciji za nagradu bilo je 10 mladih pesnika. Odluku o nagradi doneo je žiri u sastavu Radoman Kanjevac, predsednik, Tamara Krstić i Obren Ristić.
Radio Beograd 2 raspisuje
KONKURS ZA STUDENTSKU NAGRADU
NEDA DEPOLO
Priznanje se dodeljuje za kreativni doprinos radio izrazu.
Prva nagrada sastoji se od Povelje i 1000 evra iz fonda Neda Depolo.
Druga i treća nagrada sastoje se od Povelje i digitalnog snimača zvuka, koji daruje firma AVC GROUP iz Beograda.
U obzir dolaze radiofonska ostvarenja svih žanrova, nastala od 1. septembra prošle do 31. avgusta 2013. godine. Prijave za konkurs mogu podneti sami autori, drugi pojedinci, katedre, fakulteti i medijske kuće.
Prijavu za konkurs i rad, snimljen na CD-u, u audio formatu, dostaviti do 1. septembra Sekretarijatu Radio Beograda 2 (lokal sa portirnice Radija 214), radnim danom od 9.00 do 15.00, ili poslati poštom na adresu: Radio Beograd 2, Hilandarska 2, 11000 Beograd, sa napomenom: za konkurs Neda Depolo.
Veliki novinarski žiri od 17 članova sa predsednikom žirija Draganom Vasiljević, uživo u emisiji Čekajući vetar u nedelju 26. maja je od 13 predloga za nagradu ZELENI RADIO ekološki podvig godine, koju dodeljuje Radio Beograd 2, izabrao PREDRAGA JANKOVIĆA ZMAJA za dobitnika ovog priznanja za 2012 / 13. godinu.
Predrag Janković Zmaj je prvi reagovao u noći marta 2013. kada se izlio mazut iz preduzeća Plantaža u Grockoj u reku Gročicu i pretio da ugrozi sliv Dunava. Sprečio je da ne dođe do veće katastrofe time što je zagazio u reku i mulj, zapušio otvor iz koga je mazut kuljao, sve nadležne alarmirao i pozvao vatrogasnu službu i nadležne institucije u gradu. Reč je o alasu iz Grocke-pravom čoveku koji se u pravom trenutku našao na pravom mestu. Pored svog redovnog posla na održavanju terminalne opreme u Telekomu gde radi već 28 godina Predrag Janković Zmaj je predsednik udruženja sportskih ribolovaca i potpredsednik dobrovoljnog vatrogasnog društva Grocka. U upravi je fudbalskog kluba Dunavac, predsednik je i dela sindikata u Telekomu, a 2011. je osnovao Nautički klub u Grockoj. Rođen je 1967. godine, a u mladosti je učestvovao u Pokretu gorana, izviđačkoj grupi. Bio je aktivan i kao fudbaler u podmlatku OFK Grocka, član biciklističkog kluba Partizan, a malo je poznato da je na Adi Ciganliji učestvovao u obaranju biciklističkog rekorda u neprekidnoj vožnji bicikla unazad. U vreme kada je kao mladi sezonski radnik radio u PKB-u postavljao je rekorde smene u proizvodnji soka od paradajza i jabuka.
Akciji Drugog programa Radio Beograda i ekološke emisije " Čekajući vetar ", od pre četiri godine pridružio se i Pokret gorana Vojvodine. Dobitnicima su priznanja svečano uručena u petak, 17. maja, u sali Gimnazije u Sremskim Karlovcima.
Ove godine Zelene listove dobili su: Gimnazija iz Sjenice i profesor Hikmet Zeković - za akcije očuvanja životne sredine i prirodnih predela u Sjenici i okolini; Jovan Memedović, autor dokumentarnih TV ekoloških emisija i serija - za izuzetan doprinos borbi za lepšu i čistiju planetu putem televizijskog dokumentarnog stvaralaštva; Koordinacioni odbor za zaštitu reke Lim - za akcije odbrane Lima od izgradnje brana; Nevena Kljajić, autorka i urednica serijala " Zeleni sat " na TV Novi Sad - za podizanje zdravstvene i ekološke svesti građana; OŠ " Dušan Popović " iz Belušića, opština Rekovac - za dugogodišnji uspešan rad na sprovođenju akcije uređenja školske sredine; Petar Lalović, autor filmova posvećenih ekologiji - za izuzetan doprinos borbi za lepšu i čistiju planetu putem filmskog dokumentarnog stvaralaštva; RIKEN - fondacija za reciklažu limenki iz Beograda - za rezultate u ekološkoj edukaciji građana, posebno najmlađih, i akcije na reciklaži aluminijuma; Sektor za vanredne situacije MUP-a Srbije - za uložene napore u situacijama požara i poplava; Snježana Mitrović, Udruženje TERRA ' S - za promovisanje organske hrane i uvođenje organskog obroka u vrtiće, škole i Gerontološki centar u Subotici; Filip Vukša, student iz Beograda - za građanski aktivizam i doprinos zaštiti životne sredine.
Crni list, kao najveći zagađivač godine, dobio je koncern Farmakom MB, Zajača - za zagađenje vazduha i zemljišta olovom i ugrožavanje zdravlja dece.
Na svečanosti su govorili Đorđe Malavrazić, glavni i odgovorni urednik Drugog programa Radio Beograda; Tatjana Đurić, pomoćnik sekretara Pokrajinskog sekretarijata za urbanizam, graditeljstvo i zaštitu životne sredine i Aleksa Jeftić, potpredsednik Pokreta gorana Vojvodine.
RADIO BEOGRAD 2
Nagrada« Nikola Milošević »
DODELjENA NAGRADA NIKOLA MILOŠEVIĆ DANILU N BASTI
Na proslavi 55. rođendana Radija Beograd 2 uručena je nagrada " Nikola Milošević " akadmiku Danilu N Basti za delo " Nad prepiskom Martina Hajdegera ", a uručene su i nagrade " Zlatni mikrofon " za celokupno delovanje u RTS-u i povelje većem broju ličnosti i ustanova za uspešnu saradnju.
Svečanost u Kamenoj sali Radio Beograda otvorio je predsednik Upravog odbora RTS-a prof. dr Slobodan G. Marković čestitajući rođendan i podsetio da se ove godine obeležavaju još i jubilej 50 godina svakodnevnog emitovanja, ali i jedan " nemili " jubilej. " Reč je o 20. godina od nesrećnih događaja iz 1993 kada je delu novinara i saradnika radija i televizije Srbije oduzeto pravo na rad zbog čega danas izražavam u ime UO veliko žaljenje i osudu ovog čina ", kazao je Marković. Dodajući da ustanove drugog trajanja neizbežno beleže uspone i padove, Marković je naglasio da je RTS imao " veliko posrnuće devedesetih godina koje je bilo samo izraz sveopštih društvenih previranja ". " Tada je nejaki humanizam ustuknuo pred naletom snažne netrpeljivosti ", nastavio je Marković i dodao da su u takvoj atmosferi brojni uglednici srpske intelektualne elite sastavili apel, a osmi potpisnik bio je akademik Milošević čije ime nosi nagrada koja se danas dodeljuje. " Ova hrabra skupina građana čiji se broj aprila 1993. popeo na 103 imena obavezala se da dok se profesionlanost ne vrati na programe RTS-a ne učestvuju u kreiranju programa laži i mržnje... ", podsetio je Marković. Govoreći o temeljnim vrednostima za koje se zalagao Milošević, on je zaključio da je zato postojanje i sve veći ugled nagrade sa njegovim imenom " svedočanstvo o elitizmu duha koje prepoznaje Radio Beograd 2 ' '. Marković je naveo niz emisija koji slede slogan Radija Beograd 2 " elitizam za sve " i konstatovao da on tako zadovoljava potrebe onih u Srbiji koji nisu pokleknuli u vremenima ekonomske i duhovne krize i koji osećaju žedj za duhovnom izgradnjom i to po cenu da ga neki smatraju " neprijatnim teretom i troškom kojeg bi svi moćnici da se reše ". Ne nudeći " neosnovani optimizam " Marković je poželeo poslenicima " da istraju u svojoj posvećenosti i da izdrže u naporima koje su sami sebi zadali ".
Odluku žirija koji je radio u sastavu dr Mile Savić, prof. dr Simo Elaković i prof. dr Milo Lompar obrazložio je Lompar kao predsednik naglasivši da je ovo prva knjiga u svetu u kojoj je Hajdegerova prepiska protumačena kao " epistolarna filozofija ". Time je obezbedila posebno mesto u bogatoj bibliografiji posvećenoj jednom od najvećih mislilaca 20. veka.
Nagradu za najbolje delo iz oblasti teorije književnosti i umetnosti, estetike i filozofije, napisano 2012, uručio je glavni i odgovorni urednik i inicijator ideje da Radio Beograd 2 ustanovi ovo priznanje 2002 godine Đorđe Malavrazić. Nagrad a, uručena Basti, sastoji se iz povelje, novčanog iznosa od 195.000 dinara (četiri prosečne plate RTS) i kompjutera koji poklanja " Informatika ". Izdavačima nagrađenog dela " Draslar partenru " i " Dosije studiju " pripale su povelje.
Profesor Pravnog fakulteta, akademik Danilo N Basta je u besedi posvećenoj, pre svega, živim reminiscencijama na Miloševića i njegov izuzetan uticaj na sve koji su imali sreću da ga slušaju i čitaju. Zatim je objasnio zašto je odabrao da napiše nagrađenu knjigu koju je pisao tokom 15 godina isčitavanja, jednog dela Hajdegerove korespondencije, jer veći još nije objavljen. On je uveren da je to samo još jedan, manje vidljiv put do svih bitnih tema kojima se bavio Hajdeger.
Malavrazić je kao glavni urednik Radija Beograd 2 dodelio 64 povelje zahvalnosti pojedincima i kulturnim institucijama za uspešnu saradnju, dorpinos radio stvaralaštvu i afirmaciji radija kulture i umetnosti.
Emisija \ \ \ " Receno i precutano \ \ \ " koju je vodila Ljiljana Mentus, a koja se ticala odliva mozgova je na vrlo zanimljiv nacin otvorila debatu. Nisam do sada imao prilike da cujem da je iko igde govorio o steti koju pretrpi budzet za obrazovanje skolujuci visoko profitabilne kadrove koji zauvek odlaze i sluze progresu drugih drustava.
U Orvelijanskom svetu čiji smo savremenici, u kome se ogoljene agresije proglašavaju humanitarnim intervencijama, žrtve dželatima izdajnici velikim državnicima klozetske šolje vrhunskim postmodernim umetničkim delima (Dišanov pisoar).... istina je proterana iz medija i čim se pojavi neko ko kaže nešto istinito javi se dežurni postmodernista da to proglasi nečasnim.
Nemoje samo hvaliti Silen B. Djorovic Ta emisija antimoderna u svakom smislu, gosti katastrofa-napr, g. Deretic u poslednjoj emisiji.Slusam drugi program bas pazljivo, ima divnih emisija, ali neke.... ipak Vam ne sluze na cast.
Slusala sam dansnju Riznicu o Dusanu Makajevu bez daha i sa suzama u ocima. To je i bilo podsecanje i na moju mladost, proslost, ideale, secanje koje je tako zivo i dalje kod mene rodjene 1944. godine i svega sto je iza mene. Cestitam autorima Djordju i Sonji Malovrazic, a Radio Beogradu 2 predlazem da emisiju ponovite. Hvala
Čestitam Zmaju Jankoviću iz Grocke na zasluženoj nagradi Drago mi je da je baš on nagrađen, jer je Zmaj samo čovek-pojedinac, za razliku od drugih kandidata koji su uglavnom ustanove kojima je negde i radni zadatak da se bave ekologijom. Ovo što je on uradio je pravi herojski i lični čin humanog i poštenog čoveka koji ne okreće glavu na drugu stranu čekajući da se nešto reši samo od sebe... Stara škola, i vaspitanja i življenja. Definitivno su pravog čoveka nagradili. Imam zamerku jedino na tekst koji je objavljen, jer nije naveden izvor: Grocka Informer je objavio feljton o Zmaju u tri dela nakon ovog događaja sa mazutom - odatle su izvučene i informacije i u celosti navedene pojedine rečenice. Molim urednika (odgovornog novinara) da navede taj izvor.
