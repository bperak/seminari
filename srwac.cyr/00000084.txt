Crveni krst Paraćin je povodom Svetskog dana davalaca krvi 14. juna 2012. organizovao u centru grada (ispred bivše Robne kuće BEOGRAD) u periodu od 10 - 12, oo sati, raspodelu adekvatnog propagandnog materijala, a od 13, oo sati svečanu sednicu Upravnog odbora CK Paraćin i Predsedništva Društva DDK. 
Tog dana smo zajedno sa volonterima, saradnicima i davaocima krvi obeležiti ovaj datum uličnom manifestacijom na kojoj smo, uz razgovor sa građanima pozivali građane da daju krv, zahvalili se na datoj krvi i informisali građane uz pomoć namenski sačinjenog lifleta o važnosti davanja krvi. Istovremeno jedan broj davaoca krvi dobio je odgovarajuća priznanja. Ovaj globalni praznik Crveni krst Paraćin obeležava od 2005. godine. 
Ovaj dan, 14. juni, odabran je kao Svetski dan dobrovoljnih davalaca krvi jer je to datum rođenja Karla Lajštajnera, pronalazača osnovnih krvnih grupa. Ovaj dan je posvećen milionima ljudi u svetu koji dobrovoljno, anonimno i nenagrađeno daju krv i na taj način spašavaju hiljade života svaki dan. Svetski dan dobrovoljnih davalaca krvi se obraća svim davaocima koji daj u krv iz potpuno altruističkih razloga. 
Akcija Nedelja solidarnosti sprovedena je na teritoriji opštine Paraćin u vremenu od 10. 13. maja 2012. godine. U akciji je 105 grupa sa 210 lica. Učesnici akcije (210) podeljeni su u 105 grupa, od čega je 40 grupa prikupljala priloge u gradu a 65 grupa je priloge prikupljalo u 31 selu opštine Paraćin. Pored navedenih učesnika u akciju je uključeno i 32 koordinatora koji su dovodili učesnike akcije na edukaciju, slali ih na teren uz davanje uputstva o radu i od učesnika po završetku akcije prikupljali priloge. 
Opštinsko takmičenje ekipa prve pomoći organizovano je 26. maja 2012. godine u dvorištu Crvenog krsta Paraćin. Takmičile su se ekipe Podmladkara i ekipe Omladine Crvenog krsta Paraćin. U grupi podmladkara takmičilo se četiri ekipa, prvo mesto osvojila je ekipa OŠ Stevan Jakovljević sa osvojena 317 boda. U grupi Omladine Crvenog krsta takmičilo se pet ekipa, prvo mesto je osvojila ekipa Omladinsko terenske jedinice CK Paraćin sa osvojenih 354 boda. Takmičenje je realizovano na četiri takmičarska poligona. Prvoplasirane ekipe učestvuju na međuregionalnom takmičenju ekipa prve pomoći u Zaječaru. 
Crveni krst Paraćin i kabinet za trasfuziju krvi Paraćin organizovali su 24. maja 2012. godine akciju dobrovoljnog davanja krvi za potrebe opštinskih rezervi. Akcija je organizovana u MZ Drenovac uz veliku pomoć Osnovne organizacije CK i Saveta Mesne zajednice Drenovac. U akciji je učestvovalo 66 lica, krv je dalo 58 lica. Sumiranjem prošlogodišnjih rezultata u akcijama DDK, Mesna zajednica Drenovac je imala najviše uspeha, pa sa pravom može poneti epitet NAJHUMANIJE SREDINE na područiju opštine Paraćin u 2011. godini. 
