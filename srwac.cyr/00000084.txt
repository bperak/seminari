Ždralom protiv ždrijela 
U pređašnje svršenim vremenima, kada sam ovdje na Frontalu i ja jurišao na izborne vjetrenjače, najviše su me kinjili vitezovi okruglih stolova, odnosno pripadnici novoizgrađenog sistema NVO i DSZ. 
Kojima nije bilo dovoljna moja, do kraja pojednostavljena teza da nevaljalu vlast treba jednostavno zamijeniti, već su za realizaciju pomenute ideje od mene zahtijevali programe, elaborate, studije izvodljivosti, projekte i slične moderne pizdarije, koje bi mi, je li, bile neophodne na zboru birača u, recimo, Krminama. 
I koji su mi neprestano zamjerali što nisam u stanju da tamo u Krminama izvedem i odgovarajući " performans " od kojeg bi ondašnja " raja " počela da se žari i pali... 
Zato sam sa neskrivenim oduševljenjem dočekao pojavu da se sa Picinim parkom identifikovalo čak šesnaest " nevladinića ", sa kojima bih čak i ja, papak, tada vrlo rado oblatio cipele, samo da sam bio u stanju da iste obujem. 
Da konačno naučim, i kroz praksu provjerim kako se to radi, da ne bih ostao u blaženom mi neznanju. 
No, iako se moja faca tamo nije pojavila i ostvarila pravo na prvoborački status, putem Fejsbuka sam u međuvremenu došao do dragocjenih saznanja i vještina koje nisam znao svojevremeno primjeniti na svojeglave i konzervativne radikale. 
Jer, gdje bi nam sada bio kraj, samo da smo usvojili program prema kojem nam niko, ama baš niko pod kapom nebeskom ne valja, i da ćemo zato na oktobarskim izborima glasati za... za, ovaj... za sada ne znamo baš koga... al ' valjda ćemo do tada nešto smisliti, ili će nam biti poručeno... 
Ih, samo da smo se i mi kojim slučajem sjetili da na Kastelu igramo " ledenog čiče "... oni iz Opštine bi se zaledili od stra ` a, i sami sebi pokazali " čija majka crvenu vunu prede "... 
A tek da smo znali one čuvene mudrosti iz Kalinovika... vidjeli bi oni još tada kako se kalio čelik, a ne da mi " kaliramo " na izborima... 
Ili da smo u Krminama napravili hiljadu origami ždralova, koji bi zasigurno iscijedili suzu za starim ` rastom čak i onima koji preferiraju pečenog nerasta na predizbornim orgijama na kojima bi se ždralo i pilo... 
Zajebali smo se i što smo izigravali neke nove radikale, umjesto da, prema očekivanjima, zviždimo na izložbama, pozorišnim i sličnim " iventima " na kojima se pojavljivao politički nam dušmanin... 
I ko nam je, brate, kriv što smo tada, umjesto raznih NVO projekt-menadžera, analitičara, fri-lensera i njihovih honoraraca, oko sebe okupljali sve same " levate " i fizikalce koji baš svakog dana moraju da rade u znoju lica svog, pa zato i nisu imali vremena za naše " performanse ". 
Ali i koji se nikada ne bi sprdali sa zastavom, dvoglavim orlom i drugim simbolima Srpske, i od kojih bi to trebao da nauči svako ko ima pretenzije da bude " nezaobilazan faktor " ovog, kakvog nam takvog društva. 
Čovjek se uči dok je živ, na svojim i tuđim greškama. 
A ja sam, za svog života i preko svojih leđa, između ostaloga naučio i to da bi bila greška glasati za koncepte graDžanskog društva ili neke druge, prevaziđene stvari. 
Zato ću glasati za Dražena i nezavisnu listu. Em što smatram da sam ih na to i ja malčice, kroz svoje tekstove, indirektno nagovarao, em što smatram da su oni pioniri jednog normalnog, ni vladinog ni nevladinog projekta, koji podrazumijeva i konačan nestanak stranačkih i drugih nudiguza, krpelja i sličnih im štetočina, a posebno na onim tamo izborima koji nam slijede poslije ovih probnih. 
A do tada, Draženu end kompaniji srećne sve rane koje im u međuvremenu nanesu prijatelji, komšiluk, pa čak i rodbina, te ostali koji su do sada bili vazda spremni da im oproste sve, osim bilo kakve afirmacije. 
ex-1978, 13.07.2012. 15:35:53 [ 44543 ] Nije ista priča u Krminama i na frontalu... i ne treba da bude. Na frontalu svoj proizvod, svoju politiku, prodaješ ljudima koji imaju vremena i koji vole da ponekad nešto kratko pročitati. Vole da imaju svoj stav i vole da ga iznose. Po pravilu mi smo ti palamudžije bez muda. 
Ekipa na Krminama je drugačija i njima svoj proizvod moraš ga drugačije prodavati. Isto tako i šetači - svoj proizvod prodaju najbolje što mogu. Nema tu ništa sporno i što je najvažnije - niste smrtna konkurencija pa da podmećete jedni drugima. 
ovo što si ti prosula je žuč.. ti se previše družiš sa tim šetačima, pa si pokupila te tonove sa njihovog zida. gomila bolesnika, sa sve puhalom, dakićem i onim pedofilčinom, kako li se već zove.. 
` ` Mi smo sadasnjost i buducnost ovog grada. Davidovic i ostala klapa su proslost a mnogi moji poznanici koje ne vidjam na setnjama nisu ni prasina na tabli na kojoj su duborezom ispisana nasa imena ` ` 
eto, oni nisu ni prašina, a dakić duborezom ispisan na tabli.. sad da ti nisi inficirana, ovo bi ti bilo dovoljno da vidiš koliko je david u pravu. 
Dalje, nisam baš sigurna da je moje druženje sa Šetačima utjecalo na to da mijenjam svoje stavove o bilo čemu. Osim toga, tamo sam upoznala nekoliko ljudi sa kojima ću se sigurno družiti i kad ova priča bude davno završena, i čije prijateljstvo mene, kao ljudsko biće, može samo oplemeniti. 
Sad opet ponavljam, mada to nerado činim: među Šetačima ima različitih ljudi, i to je sasvim normalno: ima i vladinića i nevladinića, i privatnika, i radnika, i poslodavaca, i nezaposlenih, i studenata, i profesora, i asistenata, i lijevih, i desnih, i radikalnih i liberalnih, i domaćih i stranih, i ćelavih i čupavih, i članova kojekakvih partija i nečlanova..... i ja, ali ZAISTA, ne vidim po čemu je to problem. Možda su tebi problem nevladinići. Nekome drugom problem mogu biti desni. Nekome trećem nešto treće. Ali, hajde, probaj skupiti grupu od 5 ljudi sa potpuno istim stavovima o baš svemu - nećeš uspjeti. 
Ako je tvoja poenta da će neki nevladinići zloupotrijebiti Šetače, onda meni kao direktnom učesniku, dozvoli da imam pravo da za sada mislim da to nije tako. I da ću, kada se u to lično uvjerim, i ako to bude protiv nekih mojih stavova, iz te priče izaći. 
I za kraj, mislim da ispravan stav o ovome možeš steći jedino kada se lično u to uvjeriš. A ne preko fejsbuka. Kam sreće da svi oni što se tamo dopisuju i dođu u šetnju. 
Uh, baš sam se raspisala. 
drazen78bl, 14.07.2012. 02:28:58 [ 44567 ] Hvala Vam, Siniša, na otvorenoj podršci. Posebno na ovoj zadnjoj rečenici. Ništa me ne može iznenaditi i nemam neka velika očekivanja od bližnjih svojih. Moram priznati da ste imali uticaj na mene da ne odustajem u trenucima kad bih se kolebao da li da idemo s ovom listom. Realno, trošim vlastiti novac i dragocjeno vrijeme ulazeći u utakmicu u kojoj ne pobjeđuju najbolji, ali temperament mi ne dozvoljava da više trpim, da ne pokušam nešto. Ako ništa, bar ćemo sutra vlastitoj djeci moći pogledati u oči i reći " Izvini što sam Te napravio u Njemačkoj, pokušao sam nešto u otadžbini da promjenim, ali nije išlo " ili " Izvini, sine, što sam Te napravio u ovoj ' prokletoj avliji ', stari je htio da živiš u normalnom društvu, ali nije uspio ". ako uđe bar jedan od nas, biće to moj lični uspjeh, a vjerujem da imamo mnogo veći potencijal. Gledam večeras, PDP je 2008. sa manje od 9000 glasova dobio 5 odbornika. 
Mislim da naša prednost jeste što nismo ni vladini ni nevladini, čak nemamo ni autoriteta unutar liste, što nas čini slobodnim. 
Veliki pozdrav 
drazen78bl, 14.07.2012. 03:06:04 [ 44569 ] Što se tiče " nevladinića ", mislim da većina nije dobro razumjela šta je g-din Davidović želio reći. Vjerovatno da je nekim ljudima smetalo da stanu rame uz rame s desničarom u smjeni loše vlasti. Mislim da su te podjele velika greška. Danijel je u jednom tekstu napisao da su nama potrebi POŠTENI LjUDI, i to je onaj najmanji zajednički nazivnik oko koga se trebamo ujediniti, jer je ovdje u pitanju kriminal i korupcija na nivou grada. Jasno je da imamo različite motive, ali niko mi ne smeta u društvu na protestima protiv lopovluka. Postoje tumačenja da ovako nešto odgovara pojedinim " nevladinićima " da svoje postoje opravdaju finansijerima. Ali bez obzira, ništa bolje nisam ponudio, pa cijenim ono što rade oni koji su neformalne vođe ovih protesta. Moram reći da sam tamo vidio mnogo sjanih ljudi, koji nemaju nikakvog ličnog interesa, koji možda ugrožavaju svoje pozicije u firmama gdje su zaposleni, dok ljudi iz NVO sektora nemaju šta izgubiti i imaju konfor da im nije ugrožena egzistencija suprotstavljanjem vlastima. Mada su me režimske novine okarakterisale kao " vođu protesta ", želim da našu priču vezanu za izbore distanciram od ove priče oko parka, mada su mi isti motivi izlaska na izbore kao i oni zbog koji sam oblatnjavio cipele (i nisam papak). Ne dolazim tamo radi nekoga ko je to organizovao, već da se kao građanin suprotstavim bahatosti i organizovanom kriminalu i korupciji. I upravo mi je bilo divno vidjeti to što sam ja nazvao " simbiozom Popa Đujića i Sonje Biserko ", da se ljudi, ideološki potpuno različiti, ujedinjuju protiv kriminala, bahatosti, nasilja nad gradom i građanima. Svjestan sam da tu ima onih koji našu otadžbinu nazivaju " šumska ", za šta bih ja slao na robiju. Baš je jedna osoba koja se divila prekrečenju navodnih " klerofšističkih simbola " (a radi se o geografskoj karti Srpske i Kosmeta) odigrala značajnu ulogu u akciji sprečavanja sječe drvoreda u Rosuljama. Mislim da ovu borbu za grad treba voditi bez obzira na ideološke razlike, ali nisam siguran da bi ponovo g-din Davidović bio prihvatljiv takvim personama u toj borbi. Otud opravdavam u potpunosti pitanja koja ovdje postavlja. 
Simo P. Oroz, 14.07.2012. 08:59:47 [ 44574 ] 
Siniša, 
Razumijem šta si htio reći, ali si trebao dodati da je ovaj protest (šetnja) propao. Cilj svakog protesta je da svaki dan postaje sve masovniji. Ukoliko uđe u kolotečinu on postaje sam sebi svrha. 
Takav protest (šetnju) su Srbi imali 1996 / 97. Krenula je mala grupa na čelu sa Vukom i Đinđićem i to je naraslo do milion ljudi. Cilj je bio plemenit. Odbrana volje naroda. A onda se upetljala sitna politika i sve je otišlo u suportnom pravcu. Jedna grupa ljudi predvođena Čedom Jovanovićem je još mjesecima poslije pravila šetnje. Njih su zvali ' ' Čuvari vatre ' '. Ko se njih još sjeća? 
Tako je i ovdje. Umiješala se sitna politika i zbog toga je protest propao (neka se čuvarica vatre Nika ne ljuti zbog ove konstatacije). Prvi koji su umiješali politiku je ova lista za koju ćeš ti glasati. Kasnije se uključio moj omiljeni političar Stevandić (uništitelj SDS-a) i prva lopata Banjaluke Borenović, koji se nije mogao izboriti sa upravnicom dječijeg vrtića, a hoće da predvodi narod protiv ovih ajkula. 
Svi su oni ovaj protest pokušali iskoristiti i budi srećan što tamo nisi učestovao. Jednog dana će to biti dobar politički kapital. 
Zajeban je ovo narod. Gleda te u oči, hvali tvoje ideje, obećava glasove, a kad dođu izbori glasa upravo za one protiv kojih si im ti pričao. 
drazen78bl, 14.07.2012. 12:20:28 [ 44584 ] Simo Pjetlić alias Sofronije Leghorn kao da je dopisnik Glasa s Đokinog Tornja, pa je sve dvogledom vidio. Ili mu je Kojot von Draskovitz prebacio malo žutog i belog. 
Ima li sitnije politike od SPO u RS? Čisto sumnjam da ga i gospa Koka podržava. A najgore mu je što nikako ne može da nas spriječi da zloupotrijebimo protest i sve ljude koji tamo dolaze. Većina će glasati za nezavisnu listu " Svi za Banjaluku ". Nakon Pjetlićevog komentara imam ozbiljna strahovanja da g-din Davidović neće glasati za mene. Odoh večeras na proteste da " uberem " još koji glas. Mene je glas Srpske proglasio vođom protesta i sad me ljudi kod Hrasta gledaju s respektom. Nisu mi mogli bolju reklamu napraviti. 
Sinoć sam bio siguran da će g-din Davidović glasati za NL, ali jutros sam shvatio koliko sam naivan, gore nego glasači von Draskovitza, kad su mu povjerovali da je srpski nacionalista i da nije američki konjušar. Od jutros sam uvjeren da će g-din Davidović glasati za SNSD. Za Anju je to sigurno. ona poštuje tradiciju. 
Simo P. Oroz, 14.07.2012. 14:29:49 [ 44590 ] Jesi li ti Dražene sposoban otrpiti kritiku rečenu pristojnim jezikom? Ja sam samo konstatovao da su političari pokušali iskoristiti građanski protest u svoje svrhe. I ti si jedan od njih. Po kojoj logici Stevandića i Borenovića treba smatrati političarima, a tebe ne treba. I ti si se kandidovao. 
A ti udario po Vuku Draškoviću... A kad ti ja odgovorim neprijatnim riječnikom kao što je tvoj onda se pretvaraš u Čvorovića i trčiš da se tužiš policiji i Regulacionoj agenciji. 
Jedite kod Džoa, 14.07.2012. 14:36:21 [ 44592 ] O koliko vam je trebalo da nadođete? I vidim da neki još nisu nadošli.Džaba im govoriti.Sve je politika.Svako voli da se očeše o tuđu muku.Često sam po terenu pa me nema da napišem koju, al je zato tu moj brat Sikirica.Što on kaže ja potpišem.Samo priznajem sirotinji iskrene namjere.Ovi drugi gledaju svoje interese.Kad se ide u revoluciju onda na čelo stane mudonja a ne brkate žene da daju kuranfile žbirovima.Samo žene tamo uvažavam jer imaju veća muda no mužjaci.Kad je seks onda se uđe unutra a od draženja nema salameta.Ne može predigra do unedogled.Svak hoće da bude heroj ulice a da ne uprlja svečane bele košulje.Priznajem samo krv, suze i znoj. Ja sam davno vam govorio da se ne može seka Persa obračunati s komunjarama a vi ne slušate.Samo agresivna desnica može otjerati komunjare.Isti ovi su pokušali da pokupe poene i na Građišu i sad se sjetih da sam komentarisao. 
Jedite kod Džoa, 23.09.2011. 13:59:14 [ 14841 ] Trebamo svi podržati ovu djecu, jer im je ukradeno i djetinjstvo i budućnost.Neka se bar igraju dok još nisu svjesni gdje žive.Ono što je tužno jeste pokušaj zloupotrebe ove djece u političke svrhe od strane onih koji nisu sposobni da stanu na čelo revolucije, a imali su nekoliko smiješnih pokušaja.Tako su sastanak o akciji vezano za ovaj problem prije nekoliko večeri dogovarili debeli parazit, šef jednog latiničnog portala, Duvalo, Močevićev posilni, stručnjak za sve i svašta i jedan nalik na Vudija Alena u ulozi dvorske lude u filmu " Šve što ste oduvijek željeli da znate o seksu, ali niste smjeli da pitate " ili na Harija Potera zarobljenog u tijelo odraslog čovjeka, stručnjak za ekologiju.Cilj je bio da se ovaj problem djece iskoristi za dizanje bunta, organizovanje protesta.Ne bi to bio problem da su ljudi kompetentni, ali su sva trojica na sisi stranih fondacija, i bez novca iz inozemstva ne bi imali uhljebljenje, a niko za njih ne bi znao.Ovako su svi jako dobro unovčili svoj aktivizam.Zato im malo ko pridaje pažnje, a bilo bi dobro da formiraju stranku i izađu na lokalne izbore i provjere svoju snagu, a ne preko djece do slave.Mislim već znaju kako je prošla Naša stranka, njima najmilija, u koju su isto upumpani novci spolja.Slično je i sa njima srodnom i bliskom Oštrom nulom koja poziva narod da se pridruži protestima invalida za nekoliko dana.Sjećamo se njihovog debakla kada su preuzeli organizaciju protesta od još jednog djeteta, zanesenog revolucionara Filipovića, kada su pojačani upravo ljudima iz Naše stranke, prerušenim u neku organizaciju.Oštra nula se takođe finansira od stranih donacija.Pustite djecu i invalide da se bore za svoja prava i ljudi će ih podržati.Ako nanjuše vas a pedeset posto vas su budale, samo ćete upropastiti borbu za prava.Sisajte Džordžovu sisu i dalje, a ostavite djecu i invalide da vode svoju borbu, jer je iskrena. 
Pjetliću, znam ja ljudski s ljudima, ali ti ovdje najčešće nastupaš kao provokator. Imam ja opciju i da se na drugi način obračunam sa takvima, ali biram zakonski propisana sredstva. Ako zakaže državni aparat, onda pravdu preuzimam u svoje ruke. Uglavnom, nikom ne dozvoljavam da anonimno pljuje po mom imenu, da mi podvaljuje. 
Svojim građanskim aktivizmom, pisanjem pod vlastitim imenom ovdje na Frontalu i na fejsbuku, žrtvujem mnogo toga. A imam priliku da ćutim i dobijem mnogo više. Imao sam šansu da uđem u neke partije. Opredjelio sam se za teži, ali časniji put. Moja " borba " je počela daleko ranije od ovih protesta i ne znam na koji način sam ga iskoristio u svoje svrhe. Osim što te glas Srpske uvjerio da je tako i što zlonamjerno podvaljuješ. 
Možda ljudi poput tebe, koji su javno podržavali bahatog vožda, koji prije nekoliko večeri reče da je cijela Srpska njegova, ne mogu da shvate da je nekom bitniji obraz od novčanika. I pored toliko lopova i nudiguza u ovom društvu, ti si se okomio na mene. A nikad nisi prozvao tog kome se diviš zašto se bavio biznisom u vrijeme dok je moj otac bio na prvoj liniji odrane otadžbine, zašto je sklonio svoju djecu u Beogad, dok sam ja učio uz svijeću, zašto se usprotivio zakonu o porijeklu imovine, zašto zadužuje nerođenu djecu da bi preživio u politici još neki mjesec,... ZAŠTO? ZAŠTO? ZAŠTO? Pjetliću, ja sam odrastao uz časne i poštene ljude, koji su živjeli od svog rada. Ne dozvoljavam anonimnim budalama da me blate po internetu. 
Politika bi trebala biti najčasnija profesija. Svakom izabranom pojedincu treba da je čast da je izabran voljom svog naroda, da može da mu služi. Nažalost, generacije komunističkih recidiva u neokapitalističkom plaštu, stvorili su predstavu o politici, kao jednoj nečasnoj oblasti. Upravo zbog percepcije politike kao nečeg prljavog, čestiti ljudi bježe od iste. ali time daju šansu šljamu da im odlučuje o životima. Svaki čovjek treba da bude ono što nazivamo " zoon politikon ", da mu se upravo ne bi dešavalo ovo što se nama dešava. Moj politički angažman je bunt protiv lopovluka, jer nisam toliki mazohista da aplaudiram onom ko mi zavlači ruku u džep i zadužuje me nekoliko generacija zato što nije sposoban da ništa stvori. Možete li vi da shvatite da postoje ljudi koji vide i nekoliko godina unaprijed, koji su svjesni da je egistencija ovog naroda ugrožena. Normalan čovjek ima nagon za preživljavanjem i bori se za opstanak. A naš narod je ugrožen, jer povjerioci mogu sutra da nam uzmu sva prirodna bogatstva, a stanovništvo stari i sutra nećemo imati ljude koji će dići ovo društvo iz pepela. Vidim da si se prepao da ću uspjeti i takvi su mi motiv da se borim. Eto, nebitno, možda lično neću proći, ali sam zakuvao priču iz koje će Banjaluka prvi put dobiti nezavisnog odbornika. Ako misliš da nam promjene ne trebaju, niko ti ne brani aplaudiraš aktuelnoj vlasti. Ali zar te nije sramota da pljuješ po ljudima o kojima ništa ne znaš, da ih prozivaš kao da su najveći kriminalci? 
Što se tiče Regulatorne agencije, ja " se ne tužim ", već sam prijavio tebe, Tešanovića i Čukeranca za klevetu i prijetnje. Čukeranca sam pronašao prije nego policija. Sada čekam već dugo odgovor tužilaštva, a onda ću ići privatnim tužbama, jer mi odgovara da iz vaših novaca finansiram svoju kampanju. Iskoristio sam svoja zakonska prava, a to vam je bolje, nego da sam preuzeo pravdu u svoje ruke. Ne zaboravi da sam ja ovdje izložen svojim imenom, a da ste vi kukavice koje se kriju. Dođi, pa mi u facu reci to što misliš 
Za kandidata ću ti odgovariti kad se ovdje javno predstaviš. Ili da te ja predstavljam. A našao sam ti IP adresu. 
drazen78bl, 14.07.2012. 16:20:25 [ 44610 ] Džo, nikad ne treba generalizovati. I među vladinim i nevladinim ima i ovakvih i onakvih. Lično poznajem mnoge od tih ljudi i znam da su neki iskreni rodoljubi i pošteni ljudi. Nisu na tim protestima 3 - 4 čovjeka, koja Ti ne sjedaju, već mnogo više ljudi. Za mnoge od njih znam da su čestiti, divni mladi ljudi. Kako Nika reče, ne treba nikome dozvoliti da sutra privatizuje ove proteste, da iskoristi ljude, s obzirom da sada niko nema hrabrosti da stane na čelo. Ovo nisu privatni protesti, a svako ima šansu da stane na čelo, ako misli da može bolje. Idem tamo zbog sebe i djece ovog grada, a ne trpim nikakve autoritete, niti mi treba vođa. Lijepo je da se ljudi malo druže na otvorenom, da izađu van, da se sklone od računara. 
Vidiš, ovo je samo jedan od postova http://img213.imageshack.us/img213/4981/simopjetli.jpg (a ovaj si postavio ispod mog autorskog teksta), zbog kojeg bih Te mogao tužiti i tvojim novcem finansirati kampanju. Frontal nema nikakve probleme, jer je Tužilaštvo RS izuzelo materijal, ali bi ti mogao platiti za nedolično ponašanje. Čak i g-din Jerinić podržava takav nastup prema budalama koji skriveni iza tastature pljuju po ljudima, prijete i vrijeđaju. Mojim stopama sada idu glas srpske i NN. 
anja banja luka, 15.07.2012. 14:01:02 [ 44674 ] To je to, nema šta. Sve po dogovoru ekipe. Sada ide druga epizoda u kojoj bi narod trebao da počne da brani vlast od ovih likova, zapavo već je počeo. Dobili su savršenu temu za predizbornu kampanju, odnosno dogovorili su je. 
drazen78bl, 15.07.2012. 14:13:56 [ 44677 ] Velja i Anja 
Možete li nam pojasniti malo o čemu se radi? Možda nismo upućeni. Lično ne vjerujem da npr. braća Dakić imaju bilo kakve veze sa SNSD-om, kao i da bi sama vlast ovo isprovocirala, jer nisu sigurni da li bi situacija mogla da izmakne kontroli. Jasno mi je da Vam se ne sviđaju likovi, jer su ideološki najbliži Čedinom LDP-u, ali dajte neke argumente Koliko ja vidim, vlast postaje nervozna. 
Velja Sikirica, 15.07.2012. 14:19:48 [ 44678 ] a jbg, to prvo treba neko da objasni braći dakić i snsd-u. 
drazen78bl, 15.07.2012. 18:26:41 [ 44688 ] Imamo mi i alternativu, " šetače u sjenci " na grupi " BETON JE NAŠ ", pa ko voli, neka se pridruži očuvanju betona, koji se npr. na Trgu Krajine raspada. Još su rekli rušiti " Palas " na skupo plaćene pločice. To moramo spriječiti, ako i podnijeti peticiju gradskim maćehama da sklone onaj transparent s " Palasa ", koji onemogućava turistima iz Švecke da vide sjajnu betonsku konstrukciju. 
