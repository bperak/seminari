You are here
Vesti
Vučić: Proizvodnja čipova će spasiti Srbiju
Prvi potpredsednik Vlade Aleksandar Vučić kaže da će budući ugovori sa Ujedinjenim Arapskim Emiratima, vezani za raketni sistem " Alas ", značiti mnogo za Srbiju. On je rekao da se prve investicije u proizvodnju visokosofisticiranih raketa očekuju za nekoliko nedelja.
" Planirano je da se nastave i razgovori o novim tehnologijama oko ulaganja o veliku fabriku čipova, što bi bila najveća investicija u Srbiji u poslednjih 35 godina. Možda bi to bilo spasonosno rešenje za Srbiju ", rekao Vučić za RTS. Prvi potpredsednik Vlade je uveren da će i ugovori vezani za raketni sistem " Alas " značiti mnogo za Srbiju. Planirano je da se nastave i razgovori o novim tehnologijama oko ulaganja u veliku fabriku čipova, što bi bila najveća investicija u Srbiji u poslednjih 35 godina, naveo je Vučić.Vučić, koji je sa šeikom Abdulahom bin Zajedom, ministrom spoljnih poslova i rođenim bratom prestolonaslednika Muhameda bin Zajeda, potpisao više sporazuma, među kojima i o međudržavnoj saradnji, rekao je da je bin Zajed pokazao interesovanje i za raketni sistem " Bumbar ". On očekuje da će se raketni sistem " Bumbar " naći na tržištu Emirata, ali i širom sveta. " Kada je došao šeik Mohamed, svi Kinezi i Britanci su se okupili i pitali šta je video na štandu Srbije. Oni imaju najmoderniju armiju, ono što nema ni američka vojska, a i dalje su (UAE) zainteresovani za zajednička ulaganja sa nama i za kupovinu srpskog oružja ", istakao je prvi potpredsednik Vlade. " Pravili smo rakete i do sada, a tek ćemo sada da ih pravimo i to one najsavremenije, visokosofisticirane, na najvišem tehnološkom nivou uz nova ulaganja i u ' Krušik ', a što se tiče vođenih glava i u ' Teleoptik ' i ' Utvu ' ", naveo je Vučić. Govoreći o kupovini poljoprivrednih kombinata u Srbiji, Vučić je rekao da su Emirati zainteresovani da ulažu u navodnjavanje i da povećaju prinose čak i do pet puta. Šeik Mohamed je prvi put posetio štand " Jugoimporta ", od kako ta srpska firma izlaže na sajmu, naveo je Vučić, ističući da se prve investicije u proizvodnju visokosofisticiranih raketa očekuju za nekoliko nedelja. Sajmu u Abu Dabiju prisustvuje više od 60.000 vojnih predstavnika i 77 ministara odbrane iz celog sveta, a svoje proizvode izlaže 1.112 kompanija iz 59 zemalja, među kojima je i " Jugoimport " SDPR. Potpredsednik Vlade Vučić i šeik Abdulah bin Zajed, potpisali su i Sporazum o uzajamnom podsticanju i zaštiti ulaganja, Sporazum o saradnji u oblasti odbrane i Zajedničku izjavu o uspostavljanju strateškog partnerstva, čime je završena dvodnevna poseta Vučića i srpske delegacije UAE. Vučić je zahvalio partnerima iz UAE na podršci i činjenici da Srbiju smatraju značajnim partnerom. " Srbija će da proizvodi visoko sofisticirane rakete za Ujedinjene Arapske Emirate ", rekao je Vučić nakon posete sajmu i najavio potpisivanje ugovora vrednog oko 200 miliona evra. Tokom posete je dogovoreno da emiratska državna kompanija " Earth " i srpski " Jugoimport " SDPR sutra potpišu ugovor o zajedničkom razvoju raketnog sistema " Alas ".
