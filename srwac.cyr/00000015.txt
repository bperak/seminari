Na 10. sedinici Opštinskog veća održanoj 5. aprila u sali Skupštine opštine Šid, članovi veća dali su saglasnost na Zahtev JP za stambene usluge i građevinsko zemljište opštine Šid za utvrđivanje prodajne cene zemljišta za placeve u Šidu. 
Na održanoj sednici Opštinskog veća utvrđen je predlog godišnjeg programa zaštite, uređenja i korišćenja poljoprivrednog zemljišta, koji predviđa da će ove godine na javnoj licitaciji biti oko 1.300 hektara, a da bi Opština Šid na osnovu davanja u zakup zemljišta u državnoj svojini trebalo da prihoduje blizu 40 miliona dinara. 
