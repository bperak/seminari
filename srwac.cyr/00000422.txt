Odbojkaši Srbije poraženi su u drugom meču trećeg vikenda Interkontinentalne faze Svetske lige od Irana minimalnim rezulatom (2:3), pa će u završna dva vikenda, koji će se igrati u našoj zemlji, ući s polovičnim učinkom. Kao i u prvom susretu u Teheranu, pustinjski lavovi i orlovi vodili su veliku borbu, a oba puta presudio je taj-brejk. U duelima aktuelnog azijskog i evropskog šampiona, podela bodova oba puta je i najpravednije (prvu utakmcu Srbija dobila sa 3:2).
Još jednom su se Iranci pokazali kao izuzetno kvalitetni protivnici. Nije ih poljuljao poraz iz prvog susreta i još rešenije i bolje su odigrali na startu drugog meča. Veoma brzo su pomerili prijem orlova i aktivnim blokom, u kojem je Musavi bio najčvršći, stvarali prednost. Brzo je naš selektor Kolaković zamenio indisponiranog Petrića, ali ni Nikić nije uspeo da se brzo adaptira i pridruži raspoloženom Nikoli Kovačeviću, pa je Iran poveo u setovima.
Uvodni šok su orlovi ostavili iza sebe i obratili više pažnje na napade i igru bez grešaka, što je veom brzo urodilo plodom. Kada se naša reprezentacija mučila u završnici drugog seta, Atanasijevća je zamenio Starović i bio jedan od najzaslužnijih za izjednačenje. Tek u trećem setu viđena je prava igra aktuelnog evropskog šampiona. Odlični servisi, pre svih, Atanasijevića i Kovačevića doveli su do ludila Irance, koji nisu imali pravih rešenja za razigranog protivnika. Sredinom seta su se plavi momci odlepili na pristojniju udaljenost (16:13) i uvećali prednost na 23:18 posle dobrih blokova i odbrana. Iran je uzvratio odličnim servisima i tako naterao naše momke na nekoliko grešaka i zakomplikovao situaciju u završnici. Posle dva tajm-auta, Srbija je uspela da iskoristi treću set loptu i da preokrene rezultat u setovima - 2.1.
Sa dobrom igrom su nastavili orlovi i u četvrtom setu i veoma brzo došli do prednosti od 10:7, ali su tada naprosto stali. Primači servisa su zakazali, Petković je slabo organizovao napade, a blok Irana je sve čitao. Tako su pustinjski lavovi napravili seriju 9:3 i poveli 16:13 na drugom obaveznom odmoru. Minijaturama Kovačevića i Nikića su plavi prišli na 19:20, ali više od toga nisu mogli jer je proradio Gafur i Iran je sa 25:22 izvukao peti set.
Nisu naši momci mogli bez grešaka u napadu i zato je domaćin poveo sa 6:2 na startu taj-brejka. Uzvratil je Srbije servisima Nikića i prišla na poen zaostatka (6:7), ali je to bilo kratkog daha, jer je servis Irana bio sjajan, a blok još bolji (ukupno 20:9 u poenima iz bloka za Iran), dovoljan za novo vođstvo od 10:7. Petrić je zamenio Kovačevića i inicirao seriju od 3:0 za izjednačenje, i to je bilo sve što je Srbija uradila na jučerašnjem susretu. Servisima i blokom su Iranci napravili par vezanih poena i došli do većeg dela kolača u drugom susret u sa Srbijom.
