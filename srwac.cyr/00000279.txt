19. PUDARSKI DANI U IRIGU
Privode se kraju pripreme organizacije 19. PUDARSKIH DANA u Irig koji će se održati 14. 15. 16. i 17. septembar 2011. godine. Organizatori su se svojski potrudili da i ove godine ova manifestacija prođe u znaku grožđa i vina.
Zamišljena kao turističko privredna manifestacija Pudarski dani nastali su 1993. godine, kao jedna od aktivnosti Društva Irižana. Prilikom odlučivanja o karakteru manifestacije polazilo se od karakteristika i autentičnosti mesta sprovođenja manifestacije. Prihvaćena je ideja: Manifestaciju posvetiti onome ko je u vinogradu najviše vremena provodio, i omogućio grožđu da postane vino. PUDAR, čuvar vinograda (od čvoraka najvećih neprijatelja pudara i vinograda, lopova i koje kakve gamadi, koristeći svoje oružje čegrtaljku, klepetušu i budžu) u vremenu od početka zrenja grožđa pa do berbe. Termin održavanja manifestacije predzadnji vikend septembra, vreme berbe grožđa.
10. PATLIDžANIJADA U NERADINU
Ove godine se održava jubilarna 10. PATLIDžANIJADA u Neradinu i to 10. i 11. septembra. Organizatori su se potrdudili da pripreme bogat kulturno-zabavni i sportski program.
Tako nas u subotu (10. septembar) u 11.00 č očekuje otvaranje manifestacije sa nastupima učenika O. Š. Dositej Obradović, odeljenje iz Neradina, takmičenja u gađanju paradajzom, izbor najbolje njive pod paradajzom i najtežeg paradajza, nastupi kulturno-umetničkih društava, tamburaša... Posebna poslastica za one koji se u 15.00 č nađu u Neradinu je koncert Zvezde Granda - Katarine Živoković, da bi se prvi slavljenički dan završio u 18.00 č proglašenjem pobednika.
Od davnina u Neradinu se neguje kult paradajza. U ovo malo fruškogorsko selo dolazili su ljudi sa svih strana. Došla su teška vremena, stala trgovina, prekinule se veze. Nastojeći da povrate nekadašnji ugled, ali i ovu sredinu punu raznog izobilja učine privlačnom za turiste, ljubitelje prirode i zdrave hrane Mesna zajednica i Društvo Irižana 2002. godine u Neradinu organizuju Prvu patlidžanijadu.
Da je reč o jednoj više nego masovnoj turističkoprivrednoj i kulturnoj manifestaciji najbolje potvrđuje njen slogan: PRAVO UČEŠĆA IMAJU SVI STANOVNICI PLANETE ZEMLjE.
Tako je Srem postao bogatiji za još jednu manifestaciju, a znatiželjni turisti kojih je u poslednje vreme sve više, dobili su još jednu mogućnost raznolikog uživanja u prelepoj prirodi, zdravoj hrani, fruškogorskim manastirima i drugim lepotama ovoga kraja. Od tada svake godine prvog vikenda septembra u Neradinu se održava Patlidžanijada.
