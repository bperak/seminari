Manifestacije
Osman Ðikić (Mostar, 7. januar 1879 Mostar, 30. mart 1912) je bio srpski pesnik, autor drama, publicista i političar. Rođen je u Mostaru u građanskoj porodici, gde je završio nižu gimnaziju. Zbog toga što se javno izjašnjavao da je Srbin, austrougarske vlasti su ga isterale iz petog razreda gimnazije, pa je školovanje nastavio u Beogradu, odatle je otišao u Carigrad, pa u Beč, gde je završio Trgovačku akademiju. Još dok je bio gimnazijalac poceo se družiti sa mostarskim pesnicima okupljenim oko lista Zora, Aleksom Šanticem, Svetozarom Ćorovicem i Jovanom Dučićem, pod čijim je uticajem počeo da piše pesme. Do kraja života u svom književnom i javnom delovanju uviek je iskazivao svoje nepokolebljivo srpstvo.
Bio je bankarski činovnik u Zagrebu, Brčkom i Mostaru. Osnivač je kulturnog društva bosanskohercegovačke muslimanske mladeži Gajret, koje je prosrpski usmeravao, a godine 1909. izabran je za sekretara ovog društva. Tada se već preselio u Sarajevo, gde je uređivao i istoimeni list Gajret. Pored toga bio je jedan od pokretaća i urednik ćasopisa Musavat, koji je 1909. počeo da izlazi u Mostaru. Godine 1910. pokrenuo je Bosansko-hercegovački glasnik u Sarajevu a 1912. bio je među pokretačima politićkog lista Samouprava i bio mu je glavni urednik. Pisao je pesme i mnoge stvari u prozi, u Bosanskoj vili, Zori i drugim književnim listovima. Iza sebe je ostavio tri zbirke pesama: Pobratimstvo koje je 1900. u Beogradu objavio sa Avdom S. Karabegovićem i Omer-begom Sulejmanpašićem-Despotovićem. Godine 1902. Srpska dubrovačka štamparija A. Pasarića štampala mu je knjigu pesama Muslimanskoj mladeži. Godinu dana kasnije 1903, u izdanju Srpske štamparije sinova S. Mijata Radovića u Mostaru izašla mu je zbirka pesama Ašiklije. Umro je od tuberkuloze 1912. godine. Napisao je i niz rodoljubivih pesama izmedu kojih je Srpska vila posvećena Risti Raduloviću: Oh ne plači vilo, utri gorke suze Jer već sunce milo i nama se rađa, Brat se s bratom miri, prestanuće svađa I Srbin će stresti opet teške uze Poznate su mu pesme Oj kaduno, kono moja i Ðaurko mila. Sakupljao je narodne pesme (rukopisna zbirka Hercegovački biser 60 pesama) i beležio običaje (Svadbeni običaji Muhamedanaca u Hercegovini, rukopis). U ljubavnoj lirici se oslanjao na sevdalinku i ugledao na pesnike Istoka, a pobožnom lirikom se obraćao muslimanskoj mladeži. Napisao je drame Zlatija (1905), Stana (1906) i Muhadžir (1909).
