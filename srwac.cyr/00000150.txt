IZBOR NAJBOLjEG VRANjSKOG SPORTISTE U 2012. GODINI
1. DEJAN ŠKARIĆ, ragbista Vođa na terenu Dejan Škarić, član je RK13 Soko gde je igrač, trener i predsednik. Za Sokole je odigrao 40 utakmica i uvek je među najboljim na terenu. Kao igrač i kapiten prvi je vođa i ima veliki autoritet kod mlađih igrača. U 2012. godini zahvaljujući izgaranju na terenu i borbi za klupske boje, postao je zaštitni znak kluba.
2. DRAGANA SRETENOVIĆ, kik bokserka Svetski šampion Dragana Sretenović, najbolja je vranjska kik bokserka u 2012. godini. Na sedam zvaničnih državnih, evropskih i svetskih takmičenja osvojila je šest zlata i jedno srebro. Najveći uspeh ostvarila je na Svestskom junirskom prvenstvu u Slovačkoj gde je osvojila prvo mesto i okitila se zlatnom medaljom.
3. IGOR STOJANOVIĆ ŽIKE, futsaler Vrhunski tehničar Igor Stojanović Žike, igrač KMF Vranje u 2012. godini bio je pokretačka, motorna snaga tima. Stojanović je svojom borbenošću znao da motiviše mlade, neiskusne saigrače koji su uspeli da dobrim igrama obezbede ostanak u ligi. Krasi ga i vrhunska tehnika, pa s lakoćom asistira i postiže golove.
4. TANjA ZLATANOVIĆ, dizačica tegova Total žena Tanja Zlatanović, dizačica tegova, protekle godine je imala više zapaženih uspeha na takmičenjima u disciplini snage - bendž presu i triatlonu. U disciplini total 210 kg. osvojila je zlatnu medalju, a dobila je i zlatnu medalju za osvojeno prvo mesto total žene. Odlikuje je izvaredna tehnika dizanja.
5. RADOMIR NEDELjKOVIĆ, kik bokser Bronza na Svestkom Radomir Nedeljković, mladi kik bokser, u 2012. godini je svoj raskošni talenat potvrdio na raznim takmičenjima osvajajući medalje. Na sedam zvaničnih takmičenja osvijo je četiri zlatne medalje, dve srebrne i jednu bronzanu. Najveći uspeh mu je osvajanje bronzane medalje na Svetskom juniorskom prvenstvu u Slovačkoj.
6. BRANISLAV MILENKOVIĆ, stonoteniser Broj jedan Branislav Milenković, stonoteniser STK Vranje, već duže vreme je glavni nosioc igre i jedan od najzaslužnijih što je klub u Prvoj ligi Srbije. Milenković je alfa i omega u klubu, poznat je i prizant u Srbiji, a u protekloj sezoni briljantnim igrama postao je broj jedan u vranjskom stonom tenisu.
7. MARIJA STANKOVIĆ, rukometašica Krilo za pamćenje Marija Stanković, rukometašica Vranja, protekle sezone je briljirala na poziciji levog krila, kako u odbrani tako i u napadu. Brza i pokretljiva, temperamentna i borbena, bila je nosilac igre i uspeha ŽRK Vranje. Zahvaljujući njoj i njenim saigračicama klub je od ove sezone, član Prve lige Srbije grupa Istok..
8. SLAVOLjUB STOJANOVIĆ CAKE, dizač tegova Kolos iz Vranja Slavoljub Stojanović Cake, dizač tegova, pravi je i istinski šampion u svojoj, superteškoj kategoriji. Kolos iz Vranja, na internacionalnom Kupu u Crnoj Gori, u teškoj kategoriji, osvojio je prvo mesto i ujedno, odlukom žirija, proglašen za takmičara sa najvećom podignutom težinom u svim kategorijama.
9. MIROLjUB NEDELjKOVIĆ MUSA, kik bokser Prvak Balkana Miroljub Nedeljeković Musa, kik bokser, trenutno je najbolji vranjski bokser. Na Svetskom kupu u disciplini K-1 osvojio je zlato, Takođe, zlato je osvojio na prvenjstvu Srbije u A klasi u disciplinama K-1 i lou kik. Na Balkanskom prvenstvu u Bugraskoj osvojio je zlato, kao reprezentativac Srbije.
10. NEVENA POZDNjAKOV, odbojkašica Korektor za pobede Nevena Pozdnnjakov, odbojkašica Vranja, iako juniorka u 2012. godini postala je nosilac igre tima. Na poziciji korektora pruža vrhunske igre što je pomoglo ekipi Vranja da u Drugoj ligi Istok, osvoji drugo mesto i postane vicešampion, iza ekipe niškog Studenta.
11. PREDRAG NIKOLIĆ PEPI, futsaler Kapiten za uzor Predrag Nikolić Pepi, kapiten i futsaler KMF Vranje, standardno dobro igra i prvi je strelac ekipe u prošloj sezoni. Dobar tehničar, sa izuzetnim osećajem za igru mnogim odbranama u ligi je nerešiva enigma. Klubu je od prvih dana i uprkos brojnim ponudama ostao je veran žutrom dresu.
12. MILAN MILENKOVIĆ, fudbaler Majstor okruga Milan Milenković Milanače, fudbaler je FK Pčinja iz Trgovišta, jesenjeg prvaka okružne fudbalske lige. Nekadašnji fudbaler vranjskog Dinama i surduličkog Radnika briljira ove sezone i po mnogim ocenama najbolji je igrač u Vranju i regionu. Kao vezni igrač i polušpic neuhvatljiv je za protivničke odbrane.
13. NIKOLA STAMENKOVIĆ KALE, rukometaš Brzonogo krilo Nikola Stamenković Kale, desno krilo RK Vranje 1957, jedan je od novih predvodnika vranjskog rukometa. Brzonogo krilo Vranjanaca u jesenjoj sezoni predvodio je izuzetno mlad, ali talentovan tim koji je bez izgubljene utakmice postao jesenji prvak Druge lige Morava. Stamenković je pokazao da je stasao kao igrač.
14. NIKOLA RANĐELOVIĆ, odbojkaš Najbolji srednjaš Nikola Ranđelović, do jeseni je igrao za OK Mladost, u Drugoj ligi Istok, i na mestu srednjeg blokera briljirao. Skrenuo je pažnju stručnjaka i mnogih renomiranih klubova. Od jesenas je član Topličanina iz Prokuplja, člana Prve B lige. Svojim igrama u protekloj sezoni nametnuo se kao najbolji odbojkaš u Vranju.
15. MILOŠ TASIĆ, strelac Pravo u metu Miloš Tasić, strelac SK Vranje, u protekloj sezoni uspeo je da ostvari svoj cilj, da postane standardni juniorski reprezentativac Srbije. Osvajao je medalje na republičkim i regionalnim takmičenjima i bio član juniorske reprezentacije Srbije na Evropskom prvenstvu u Italiji.
16. SRĐAN DRAGIŠIĆ, kik bokser Šest medalja Srđan Dragišić, kik bokser i prošle sezone bio je u vrhu srpskog kik boksa. Na šest zvaničnih takmičenja u A klasi,. na kojima je učestvovao osvojio je jednu zlatnu medalju, tri srebrne i dve bronzane. Kako se sezona završavala bio je u sve boljoj formi, a završio ju je osvojenim zlatom na prvenstvu Srbije.
17. NENAD TRAJKOVIĆ VUČKO, fudbaler Srce na terenu Nenad Trajković Vučko, štoper FK Dinamo, iako veteran, služi za primer mlađima kako treba da bori za klub i kako se ostavlja srce na terenu. Iskusni fudbaler, uprkos povremenim poovredama, bio je jedan od najboljih u ekipi kojoj ove jeseni nisu cvetale ruže. Znao je i da pomogne napadu i bude strelac.
18. MELANIJA ZDRAVKOVIĆ, streljačica U vrhu Melanija Zdravković, streljačica SK Vranje, u protekloj sezoni postala je prepoznatljiva na streljačkoj mapi Srbije. Učestvovala je na raznim takmičenjima u Srbiji i Makedoniji i bila u samom vrhu u juniorskoj kategoriji. Već nekoliko sezona, najbolja je steljačica Vranja.
19. MILOŠ TASIĆ LADOVINČE, fudabler Britka sablja Miloš Tasić Ladovinče, fudbaler Dinama, u protekloj sezoni, jedan je od retkih, koji je uspeo da se izdigne u ekipi od prosečnosti. Igra na poziciji šopera i nagoveštava da će u bliskoj budućnosti biti komandant odbrane. Svojom požrtvovanošću, britkim startom, ne štedeći sebe, primer je mlađima u Dinamu.
20. ALEKSANDAR SAVIĆ, bilder Vranjski Spartak Aleksandar Savić, vranjski bodi bilder, član kluba Sparta GIM, tipičan je primer kako se dugim, upornim treninzima dolazi do vrhunaskih uspeha. Osvajač je brojnih medalja, a u protekloj sezoni okitio se zlatom na međunarodnim takmičenjima u Jagodini i Boru. Slovi za jednog od boljih bildera u Srbiji.
