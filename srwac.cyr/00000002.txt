Avgust 2011
Prvak sa Vračara
U svim osnovnim školama na Vračaru se organizuju svečanosti na kojima će vračarskim prvacima biti uručeni i specijalni pokloni, koje su obezbedili opština Vračar, grad Beograd i Sosijete ženeral banka. U prigodnim rancima đacima će biti poklonjene sveske, slatkiši, majice za fizičko na kojima je uz vizuelno rešenje štampana oznaka Prvak sa Vračara, grafitne olovke posebno dizajnirane za desnoruke i levoruke đake, slikovnica Stvaramo najbolju školu u kojoj je fotografija njihove škole i poruka predsednika opštine prvacima.
Spomen bista Korneliju Stankoviću
Danas, na sto osamdesetu godišnjicu rođenja Kornelija Stankovića, otkrivamo spomen bistu znamenitom kompozitoru Korneliju Stankoviću, u saradnji sa Društvom za ulepšavanje Vračara i Udruženjem kompozitora Srbije. Mi stvaramo bolji život na Vračaru, a to nije samo postavljanje video nadzora ili izgradnja fitnes parkova, to je i spoj tradicije i sadašnjosti, briga o očuvanju naše kulturne baštine i taj duh i takve vrednosti želimo da prenesemo i na mlađe naraštaje istakao je predsednik opštine Branimir Kuzmanović.
Jusićima za uspešan i srećan polazak u školu
Razloga za radost i sreću imala su deca koja ove godine polaze u prvi razred osnovne škole, ali i ona koja su odavno postali učenici. Za srećan i uspešan polazak u školu svi stari i budući školarci dobili su prigodne poklone: školske torbe, garderobu i udobnu obuću.
Mladi parlamentarci Srbije u opštini Vračar
Kancelarija za mlade opštine Vračar bila je domaćin poslednjeg dana IV zasedanja Evropskog parlamenta mladih Srbije. Od 21. do 25. avgusta 2011. godine, Evropski parlament mladih Srbije je organizovao nacionalnu selekciju zasedanja u Beogradu, po ugledu na rad Evropskog parlamenta u Briselu.
Rukometni turnir Trofej Vračar 2011
Turnir će se održati 25. i 26. avgusta 2011. godine na otvorenim sportskim terenima Centra za fizičku kulturu Vračar u Južnom bulevaru 69. Takmičenje će biti organizovano za klubove sa selekcijama 1994. i 1996. godišta, kao i takmičenje u mini rukometu za 2000. godište.
Popis stanovništva 2011
Republički zavod za statistiku objavio je preliminarnu rang listu kandidata za popisivače za predstojeći popis stanovništva za opštinu Vračar. Preliminarna rang lista je istaknuta na oglasnoj tabli gradske opštine Vračar. Obaveza 402 preliminarno izabrana kandidata je da u četvrtak 25. avgusta, petak 26. avgusta ili ponedeljak 29. avgusta dostave neophodnu dokumentaciju kako bi se nastavilo sa procedurom izbora.
Pokrenuta akcija Beograd bez rupa
Javno komunalno preduzeće " Beograd put " pokrenulo je akciju pod nazivom " Beograd bez rupa ", kako bi građanima omogućilo da na što lakši i jednostavniji način prijave rupe na ulicama i trotoarima u Beogradu i na taj način učine naš grad još lepšim.
Građani imaju mogućnost da jednim od svima dostupnim kanala komunikacije prijave udarne rupe:
Pozivom Kol centra " Beograd puta " na broj 011 / 381 - 81 - 01 (od 00 do 24 časa)
Svi koji primete oštećenje na kolovozu, putu, ulici ili trotoaru mogu to da prijave na jedan od gore navedenih načina, ostavljanjem svojih podataka i adresu rupe ili oštećenja kolovoza, kao i da uz to pošalju fotografiju ili video snimak.
