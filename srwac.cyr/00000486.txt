Njegova Svetost Patrijarh srpski g. Irinej primo je juče, 18. septembra 2012. godine, u Patrijaršiji srpskoj u Beogradu Njegovo Kraljevsko Visočanstvo prestolonaslednika Aleksandra Karađorđevića i više članova Kraljevske porodice Karađorđević. Prijemu su prisustvovala Preosvećena gospoda epsikopi Sremski Vasilije i Šumadijski Jovan; protojerej-stavrofor Savo Jović, glavni sekretar Svetog Arhijerjeskog Sinoda; kao i g. Dragomir Acović, član Krunskog veća.
Njegova Svetost Patrijarh srpski g. Irinej primo je juče, 18. septembra 2012. godine, u Patrijaršiji srpskoj u Beogradu osvedočene prijatelje srpskog naroda na Kosovu i Metohiji - dr Patrika Stefana Barija, pukovnika Žaka Ogara, književnika Pjera Peana, kao i g. Krstimira Pantića, predsednika Opštine Kosovska Mitrovica, i prof. Vukosavu Đurđevac-Grujić. Susretu su prisustvovali i saradnik pukovnika Ogara g. Teofan Lemen i g. Meriadek Refre, novinar.
Nije nas o. Simon Turkić u delu Ptičica Rajska poučavao apologetskom, već živom i opitnom, metodologijom istinskog hrišćanina koji brine za svet. Ovaj kratki spis jeste veoma dubok sadržinom i dijapazonom pitanja koja se nameću. Čitalac nije samo posmatrač ovog dijaloga, već je i treći akter ove svevremene priče. Pošto je dijaloško govorno ispoljavanje karakteristično je i za epiku i za dramu, o. Simon Turkić nas ostavlja da sami odlučimo da li ćemo učestvovati u jednom ili drugom književnom obliku. Autor u četrdeset odeljaka, koji komplementarno čine celinu sagledavano sa više aspekata ukazuje na najdublje bogoslovske i antropološke teme i uvlači čitaoca u prepričani jevanđeljski svet.
Povodom završetka mandata ambasador Ruske Federacije u Beogradu g. Aleksandar Konuzin organizovao je oproštajni prijem na kojem je posebno zablagodario Srpskoj Pravoslavnoj Crkvi i Patrijarhu srpskom g. Irineju na plodotvornoj saradnji. Dan pred odlazak iz Srbije, ambasador Konuzin za Radio Slovo ljubve ekskluzivno je izjavio da su odnosi između dveju sestrinskih Crkava jedan od najbitnijih temelja celokupnih odnosa dva naroda. Ambasador Konuzin sa sigurnošću tvrdi da će odnosi Srpske i Ruske Pravoslavne Crkve i ubuduće ići uzlaznom putanjom.
