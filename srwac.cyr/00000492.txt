Kolona demonstrana uprkos snažnim naletima vetra i temperaturi koja je bila ispod nule otišla je do vladine Kancelarije za pridruživanje EU kako bi zatražili njeno hitno zatvaranje. Na Trgu Republike okupljenima se obratio predsednik Udruženja porodica kidnapovanih i ubijenih na Kosovu i Metohiji Simo Spasić koji je izbor Milana St. Protića za ambasadora Serbije nazvao izdajom zemlje.
Za utorak 25. novembar najavljena je nova protestna šetnja centralnim gradskim ulicama pored redakcije lista Novosti, kancelatrije predsednika, Skupštine Srbije Skupštine Beograd i gradskog sedišta DS. Organizatori protesta apeluju na sve građane da dolaze na Trg kako bi podržali antirežimsku borbu.
Oborili su sve rekorde u istoriji trajanja nekog protesta u Srbiji. Bez dinara pomoći, ali nošeni idejom, bez medijske podrške, ali puni ljubavi prema otadžbini, svaki dan su na ulici i protestvuju protiv daljeg ponižavanja Srbije. Postali su prava urbana legenda. O njima će se u budućnosti pričati urbane priče, pisati knjige, brošure, a BIA će možda jednog dana o njima objaviti dosije koji je vodila što će biti najbolji dokaz da su radili pravu stvar u sadašnjoj banana Srbiji. I bez obzira što mediji o njima ćute, osim kad se nekom velikom novinarskom geniju ne upali lampica da napiše suludu priču kako samo njemu poznati fašizam širi svoje pipke po Srbiji i tako popuni prazan prostor u novinama ili u dnevniku B92, ljudi koji dolaze puna četiri meseca kod spomenika Knezu Mihajlu skreću pažnju da u Srbiji ima mnogo toga trulog i da je vreme da se nešto menja. Čast mi je što sam jedno vreme vodio taj protest i što i danas kada svratim do Trga osećam najpozitivniju energiju na svetu.
Svaki čovek koji tamo dolazi priča je za sebe. Svako ima svoju muku, svakodnevne probleme, ali oni ne izostaju sa protesta, osim kada je to baš opravdano. Šta je to što spaja profesora univerziteta, studenta, šnajderku, šalterskog radnika i sve ostale što dolaze na protest? Generalno, sve ih je spojila Srbija. Ona časna i iskrena Srbija. Srbija kojoj je dosta ponižavanja, lažnih bajki o evroatlanskim integracijama, priča o medu i mleku na zapadu To je ona sirota Srbija, jer sve zajedno na Trgu da istresete teško da ćete naći dovoljno novca za malo bolju duksericu. Ali, to i nije tako bitno. Svi koji tamo dođu postaju prijatelji. Neko je našao ljubav svog života, neko je upoznao novo društvo, neko je pronašao sebe u celoj toj priči i svi su nasmejani bez obzira na sve muke koje ih pogađaju. A najpre je svako zadovoljan zato što je tog dana po ko zna koji put uradio nešto za svoju narod i nervirao je režim. Iz sebe je izbacio ono što ga tišti i podelio je svoju muku sa istomišljenicima.
Kada je PROTEST 2008. počeo lepo sam napisao da će Radovan Karadžić uraditi još jednu veliku stvar. Pored toga što je stvorio Republiku Srpsku i postao simbol otpora srpskog naroda zapadnom ugnjetavanju, Radovanovo hapšenje je pokrenulo proteste koji će imati velikog udela u rušenju režima Borisa Tadića. Možda nekom to sada deluje nerealno, pa čak i nadrealno, ali verujte mi, upornost je ta koja pobeđuje. Bez obzira što protest nije tako masovan, on ima svoj efekat u skretanju pažnje svima koji prođu pored Trga u vreme kada se održava. Svako bar malo zastane i zainteresuje se zašto je određena grupa ljudi evo već 120 dana toliko uporna.
E to je ono što je trn u oku Borisu Tadiću. Zbog toga je ovih dana krenulo miniranje protesta od strane policije. Režim je ukapirao da nekako mora da doskoči protestu i da ga po mogućstvu i zabrani. Smeta im kreativnost klinaca iz pokreta 1389 i njihove domišljate akcije, smeta im upornost penzionera koje su ko zna koliko puta prevarili i ponizili, smeta im omladina koja se ne miri da živi u banana republici, ma smeta im ono što danas jeste Srbija. PROTEST 2008 im kvari njihovu idiličnu sliku o Srbiji koju nam oni prodaju preko njihovih lažovizija. Kako se slika sa gala prijema po zapadnim ambasadama i bahanalija iz bogatih tajkunskih klubova ne bi kvarila hapse se klinci kojima je stalo do malo boljeg života i koji svoje zdravlje žrtvuju na hladnom Trgu kako bi se za taj život izborili.
Gladni pravde, ponosnije Srbije, osmeha na licima, ljudi koji čine PROTEST 2008. idalje će svaki dan od 17 časova biti na Trgu, sve dok se ne promeni marionetski poredak u Srbiji. Bar tako kažu kada sa njima pričam, a ja nemam razloga da im ne verujem. Uzgred, znam koliko su uporni, a upornost donosi pobedu. Prijatelji, neka vas Bog čuva
Na Trgu Republike kod spomenika Knezu Mihailu Obrenoviću okupilo se nekoliko desetina demonstranata kojima su se obratili predsednik udruženja Studenički krug Milenko Bodin i portparol Pokreta 1389 Miša Vacić. U protestnoj šetnji demonstranti su, noseći transparent " prezir diktaturi ", obišli zgradu RTS kako bi iskazali nezadovoljstvo sa načinom izveštavanja te medijske kuće. Ispred RTS pročitani su zahtevi protesta a spisak zahteva ostavljen je i na ulazu u zgradu.
Policija je još jednom pokušala da spreči protestnu šetnju uz obrazloženje da Pokret 1389 nije u napred pirjavio rutu kretanja iako je obaveštnje o protestnoj šetnji dostavljeno MUP nedelju dana ranije. Međutim, organizatori protesta su odbili zahtev policije da dobrovoljno odustanu od šetnje. Novo okupljanje na trgu zakazano je za ponedeljak u 17 sati.
Uprkos niskim temperaturama i jakom vetru na trgu Republike 124 dana protesta okupilo se oko 150 demonstranata koji su zatim otišli u " medijsku šetnju " dio zgrade u kojoj se nalaze redakcije dnevnih listova Blic, Alo, Press i 24 sata. Na ovaj način obeležen je početak petog meseca svakodnevnih antirežimskih protesta i ukazano na veliku medijsku blokadu koja vlada u Srbiji.
Kolona demonstranata otišla je do organizacije Centra za kulturnu dekontaminaciju Borke Pavićević kako bi protestvovali protiv antidržavnog delovanja ove organizacije. Demonstranti su prošli centralnim ulicama Beograda noseći transparent " Euleks-okupacija " i uzvikujući antirežimske parole.
Na Trgu Republike okupljenima su se obratili predstavnici organizatora protesta koji su govorili o antidržavnom i protiv ustavnom delovanju tzv. nevladinih organizacija koje se finansiraju novcem iz inostranstva. Organizatori su pozvali okušljene da u što većem broju dođu na protest u subotu 22. novembra kada će biti obeležen početak petog meseca protesta.
Poslednjih nedelja organizatori protesta izloženi su snažnim pritiscima od strane režima Borisa Tadića i Ivice Dačića. Privedeno je više osoba na informativne razgovore, dobili su brojne pozive za suđenja zbog navodnih propusta u organizaciji javnih skupova a medijsku hajku na njih predvode B92, Socijal demokratska unija, LDP i gradonačelnik Beograda Dragan Đilas. Dođite u subotu u 17 sati na Trg Republike da ih u što većem broju podržimo i obeležimo sa njima početak 5. meseca antirežimskih protesta.
Na Trgu Republike okupljenima su se obratili Višnja Bratina iz Narodnog pokreta Srbije i Rade Ljubičić iz Pokreta 1389. Bratina je kritikovala Vladu Srbije zbog zakasnele tužbe protiv Hrvatske za genocid u Republici Srpskoj Krajini dok je Ljubičić dovorio o NATO zločinima u SRJ.
U protestnoj šetnji išlo se do kancelarije NATO pakta u Birčaninovoj ulici kako bi se zahtevalo njeno iseljenje iz zgrade Ministarstva odbrane. Prolazeći pored kancelarije predsednika Srbije Borisa Tadića demonstranti su vikali " Tadiću odlazi ", " Radovan Karadžić " i " Nato marš iz Srbije ".
Organizatori protesta obavestili su okupljene da pritisak režima na njih ne slabi i da im je poslednjih nekoliko dana stiglo desetak sudskih poziva zbog navodnog kršenja zakona prilikom prijavljivanja i održavanja antirežimskih skupova.
Protest 2008. ušao je u srpsku istoriju kao do sada najduži protest koji je ikad organizovan. Prethodno je studentski protest 1997 / 1998. držao rekord ". Miša Vacić, portparol Protesta 2008, kaže da je kontinuitet Protesta posledica situacije u kojoj se država nalazi.
- Protestujemo zbog stalnog ponižavanja srpskog naroda. Najnovije poniženje je suđenje Haškog suda Srbiji po tužbi Hrvatske, kojoj se aktuelna vlast izvinjavala - ističe Vacić, i dodaje da se narodni pokret održao bez pomoći tajkuna i političkih stranaka. - Proteste u Srbiji su dosada finansirale strane i domaće službe, tajkuni i partije. Ovo je prvi narodni pokret. Imamo simpatije građana, ali i opozicije, koja je često međusobno sukobljena.
Vacić kaže da se protesti nastavljaju i da se trenutno razmatra strategija povećanja efikasnosti demonstracija.
- Građani su istrajni u želji da se situacija u Srbiji popravi. Nećemo odustati. Ovo što radimo je određen vid pritiska na vlast, kako bi prestala da se vodi izdajničkom politikom. Potrudićemo se da taj pritisak još povećamo - poručuje Vacić.
Učesnici protesta otišli su do Skupštine Srbije gde su svim poslaničkim grupama dostavljeni zahtevi protesta. Na Trgu Republike u 17 sati oklupilo se nekoliko desetina demonstranata kojima su se obratili rade Ljubičić iz Pokreta 1389 i Vladimir Kršljanin iz Narodnog pokreta Srbije. Ljubičić je obavestio demonstrante da je današnjim 121 danom protest protiv režima Borisa Tadića i Ivice Dačića postao najduži u istoriji Srbije jer je stigao rekord studentskog protesta iz 1996 - 97 koji je trajao 120 dana što su okupljeni pozdravili velikim aplauzom. Kršljanin je govorio o lošoj ekonomskoj politici Vlade i posledicama koje trpe građani.
Za sredu 20. novembar najavljena je šetnja do kancelarije NATO pakta koja se nalazi u prostorijama Ministarstva odbrane u Birčanonovoj ulici. Protest počinje u 17 sati a protestna šetnja u 17 30.
