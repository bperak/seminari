utorak, 09. jul 2013. 
Nakon predaje Novog Brda 1. juna 1455. godine, osmanski sultan Mehmed II Osvajač je, protivno prvobitnom sporazumu sa građanima najvećeg rudarskog centra srednjovekovne Srbije, naredio da se dečaci i devojčice razdele njegovim vojnicima, ugledni građani poseku, a grad opljačka. Zbog pogažene reči, osam mladića koji su bili izabrani za sultanove komornike, zakleli su se da će ubiti Mehmeda II na spavanju. Sećanje na njihov neuspeli podvig sačuvao je njihov zemljak i sapatnik, Konstantin Mihailović iz Ostrovice u svojim Janičarevim uspomenama. 
Ostaci Novog Brda, rudarskog grada u srednjovekovnoj Srbiji, danas Kosovo i Metohija, Republika Srbija. 
petak, 08. mart 2013. 
Srpsko bugarski rat iz 1885. okončan je sklapanjem mirovnog sporazuma 3. marta 1886. u Bukureštu. Čitav tekst mira je bio sažet u jednu rečenicu: Između Kraljevine Srbije i Kneževine Bugarske mir se vaspostavlja potpisivanjem ovog ugovora. " (1) 
Do početka ili polovine 15. veka, reč gusar u srpskom jeziku označavala je drumskog razbojnika, a njegovo nedelo zvalo se gusa. Ova reč se inače često pojavljuje u mnogim srpskim srednjovekovnim izvorima: poveljama i ugovorima, kao i u nekoliko članova Dušanovog zakonika. (2) 
Najveće zvono na svetu nalazi se u Rusiji, u Mosvi. Ime mu je Car, i teško je 202 tone. (3) 
Bizmarkovi stavovi tokom Revolucije 1848. bili toliko radikalni da je pruski kralj Fridrih Vilhelm na jednom spisku potencijalnih ministara iznad Bizmarkovog imena dopisao " Koristiti samo u slučaju kada zavladaju bajoneti " (4) 
Prva crkvena zvona počela su da se koriste na latinskom Zapadu u 6. veku, dok su u vizantijski Konstantinopolj stigla u 9. veku kao dar mletačkog dužda Orsa II. (5) 
petak, 19. oktobar 2012. 
Posle Prvog svetskog rata u Beogradu je jedno vreme izlazio časopis " Vidovdan " u kojem su opisivani podvizi srpske vojske u minulim ratovima. Prema pisanju ovog časopisa, dva najveća junaka srpske vojske u proteklim ratovima bili su kapetani Ljubomir Kojović i Bajo Milunović. Sticajem okolnosti, obojica su se borila u " Gvozdenom puku ". Ljubomir Kojović je hrabro poginuo kao komandir jurišne čete na Solunskom frontu a Bajo Milunović je imao sreću, da i pored brojnih rana, preživi rat i dočeka duboku starost u Nišu. 
nedelja, 20. maj 2012. 
Engleski kralj Čarls I (1625 1649) bio veliki poznavalac umetnosti tako da je Rubensu vratio sliku pošto je primetio da delo nije izradio majstor, već neki od Rubensovih učenika [ 1 ]. 
Katarina Mediči, francuska kraljica, udovica Anrija II i majka još tri francuska kralja, Fransoe II, Šarla IX, i Anrija III, celog života izbegavala dvorac Sen Žermen zato što joj je jedan astrolog prorekao da će umreti u blizini Sen Žermena? Pred kraj života, kad je osetila da joj je smrt blizu, pozvala je svog ispovednika, međutim, kako ovaj nije bio u mogućnosti da dođe, kraljici je poslat mladi kapelan. Kad ga je kraljica upitala kako se zove, mladić je odgovorio: Žilijen de Sen Žermen, Vaše Veličanstvo. Sujeverna kraljica je pala u komu i umrla istog dana, 5. januara 1589. godine, nakon trideset godina vladavine [ 2 ]. 
Iz 15. veka sačuvano je oko 28.000 štampanih knjiga [ 3 ]. 
Litvanija bila je poslednja paganska država u Evropi pošto je zvanično prihvatila hrišćanstvo 1396. godine [ 4 ]. 
