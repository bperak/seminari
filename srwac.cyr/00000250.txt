KRIK
S r b i u izbegličkim memljivim sobama, u bedi i očaju, zaboravljeni od svih, venu
Stanojka Antić, najusamljeniji stanar izbegličkog centra na Avali
KROV NAD GLAVOM, P A DA SKLOPIM OČI
Osamdesetogodišnja Stanojka Antić, iz sela Sopine, kod Suve Reke, svakako je najusamljenija osoba, stanar starog zdanja Hotela Beograd na Avali, izbegličkog centra za Srbe sa Kosova i Metohije. Kada smo pitali ko je ovde najveći zarobljenik sivih zidova hotela u srpskoj prestonici, i odrasli i mališani rekli su: To je baka Stana. Zašto? interesovali smo se. Jedanaestogodišnja Mira Ilić, iz Suve Reke, objasnila nam je da ona i preostala deca često odu gore kod bake na sprat, da joj prekrate vreme. Uvek je sama. Teško se kreće. Stara je i bolesna. Obično, ceo dan presedi na krevetu. Malo priča, pa mi odemo da je razgovorimo. Svi iz njene porodice odsutni su svakog dana. Rade negde, da bi se prehranili veli nam devojčica. U prizemnom holu, sa leve strane, stari, ali uredan toalet i za svih sedamdeset četvoro jedno kupatilo. Tu održavaju ličnu higije - nu. Tu peru veš i posuđe. Hodnik mračan i zagušljiv. Između dva paravana koji, umesto zidova, dele Antiće od Jovanovića. U predsoblju prigušena svetlost. Naziremo stari, dotrajali dečji bicikl i loptu. Penjemo se uz stepenice hodnika ispucalih, zapuštenih zidova. U sobi gde boravi starica, dva kreveta na sprat, ormar, sto i dve stolice. I ništa više. U donjem krevetu iza vrata sedi prekrštenih ruku Stanojka. Ruke zgrčene, smežurane, izbrazdane venama. Usahle. I pogled usahao. Nekud, Stana gleda u daljinu. Pozdravismo je, ali nam Mira reče da slabo čuje i da moramo da budemo glasniji. Bledo se nasmeja Stanojka i pruži nam obe ruke. Dođite i sedite ovde, pored mene. Jeste li došli da nas isterate? Mi nemamo za sada gde, a kad bih smela i mogla, peške bih ovako stara otišla u moju rodnu Sopinu, pa da tamo sklopim oči. Dušmani mi ne daju, da se sa dušom na kućnom pragu rastavim, ko svaki pravedni hrišćanin. Ovako, po ceo dan sedim, čekam i mislim... kazuje nam Stana. O čemu? pitamo.
Stani na tren zablistaše oči. Govori nam bez suza. Veli da su odavno presahle. Kroz misli mi prohuje sve moje srećne godine u selu. Ceo život sa suprugom Mirkom. Pre deset godina sam ga sahranila. On se makar smirio. Mi živi lutamo, progonjeni, od nemila do nedraga. Ko zna gde ćemo završiti? Ja, eto, gledam kako mi se muče sin, snaja, unuk. Izgna - ni sa svog, sada rade kod nekih nepoznatih ljudi za koru hleba. A, ima - li smo sve. Bili gazdinska kuća. Što ste došli kod mene? Starce svi zaboravljaju. Svi, sem dece. Raspitujemo se za njenu porodicu. Mira joj prinosi lek i čašu vode. Sin Vlastimir ima 47 godina i snaja Božica sedam leta je mlađa, ponovo su krenuli od nule. I moj unuk Vlastimir, sad će mu 25, i on pomaže. Od toga živimo. Čekam ih tako, pa ih se zaželim. A oni dođu umorni. Nekad nisu za razgovor. Osetim ja to, pa ćutim. Meni puno ne treba: malo hleba i krov nad glavom, pa da mirno sklopim oči priča nam Stana. Pita nas odlazimo li u njen zavičaj, na Kosmet. Potvrđujemo. Jeste li videli kako je lepo naše Kosovo polje i Bistrica, i Sitnica, i Gračanica, Gazimestan i sva naša sela i gradovi? I celi Kosmet Pa, ko za njim da ne vene? Makar da Bog da, da sinovi i ćeri mog unuka dočekaju da se vrate na pradedovsko ognjište. Znam, od mene kriju da su nam u Sopini Šiptari porušili, preorali naše groblje. Da, na mestu gde moj Mirko počiva, više ne postoji ni krst. Naša groblja bez ijednog krsta. I to su nam zlikovci uništili. Kud će im duša? pita se Stana.
