Intervju dr Kristofa de Žežera Figarou 
Rukovodilac Megatrendove novoosnovane Katedre i laboratorije dugovečnosti pri Fakultetu za biofarming, dr Kristof de Žežer (Christophe de Jaeger), inače istaknuti svetski naučnik, dao je intervju za francuski magazin Figaro (Le Figaro), koji je objavljen u izdanju od 21. juna 2012. U nastavku prenosimo autentičan tekst preuzet iz uglednog francuskog lista, u celini. 
NOVA FORMULA PROTIV STARENjA Damien Mascret le 21 / 06 / 2012 
Francuski istraživači su otkrili mikro DNK sposobne da zaštite moždane ćelije od starenja. Kod starenja dolazi do procesa urušavanja genetskog materijala i ćelije više ne funkcionišu normalno, objašnjava dr Kristof Žeger fiziolog i autor knjige Nismo stvoreni da bi starili (Grasset). Prema tvrdnjama ovog eksperta za dugovečnost u dobrom zdravlju, treba se boriti protiv same ideje da ništa ne možemo da učinimo protiv starenja. Iskustvo nas uči da možemo itekako da utičemo na proces starenja našim ponašanjem, stavovima i životnim okruženjem, na moždane mehanizme. 
Vernerov sindrom ili sindrom ubrzanog starenja 
Jedan od fenomena prevremenog starenja moždanih ćelija može se proučavati na primeru progerije, ili tzv. Vernerovog sindroma. Kod ovog retkog genetskog oboljenja, ceo organizam ubrzano stari. Ceo organizam, izuzev mozga To je tajna, koja je zaintrigirala tim Gzavijea Nisana (Xavier Nissan) na Institutu za proučavanje ćelijskog porekla u cilju preventive i lečenja monogenskih oboljenja (Inserm / AFM), kojim rukovodi dr Mark Peršanski (Marc Peschanski). U saradnji sa timom Nikola Levija (Inserm, Marselj), koji je otkrio genetske mutacije koje su odgovorne za ovo oboljenje, istraživači su uspeli da pronađu mehanizam koji je u stanju da se odupre ćelijskom starenju. Rezultati njihovog istraživanja objavljeni su u reviji Cell Reports od 21. juna. Dugo vremena smo se pitali da li je Vernerov sindrom ili progeria oboljenje prevremenog starenja (ubrzanog, NDLR) ili oboljenje koje podseća u svom pojavnom obliku na starenje, objašnjava Gzavije Nisan. Prošle godine smo dobili odgovor na ovo pitanje, u prilog prve pretpostavke. 
Blokiranje proizvodnje progerina 
Istraživači su pokazali da kod normalnog procesa starenja, ćelije počinju da akumuliraju isti protein kao što se kod oboljenja prevremenog starenja akumulira progerin, koji je odgovoran za deformaciju ćelijskog jezgra. Ono što je neobično za ovo oboljenje je to da neuroni proizvode mikro DNK sposobne da blokiraju proizvodnju progerina, čime se objašnjava pojava da mozak ostaje imun na ubrzani proces starenja u odnosu na ostatak organizma. Ove mikro DNK bi mogle da imaju zaštitnu ulogu protiv starenja mozga. Ovo otkriće da bi mikro DNK mogle da spreče širenje bolesti u moždanim ćelijama je takođe važno i kod drugih oboljenja, naglašava dr Peršanski. Tog mišljenja je i dr Karlos Lopez-Otin (Carlos Lopez-Otin) sa Univerziteta Ovijedo (Španija), čiji lekarski tim je uspeo da značajno produži život kod miševa zamorčića, koji su imali Vernerov sindrom: To samo dokazuje da čitav jedan deo genoma, koji se smatra beskorisnim u stvarnosti sadrži grupu gena, sposobnih da proizvedu mikro DNK, koji imaju važnu ulogu u regulisanju genetskog materijala. Ova naučna otkrića trebalo bi da otvore nove puteve u bliskoj budućnosti u tretiranju procesa starenja. 
Čekajući čudesnu pilulu 
U iščekivanju, pragmatik, dr Žeger, sugeriše, da ne možemo samo da se oslonimo na čudesne lekove niti na hipotetičke terapeutske efekte lečenja gena protiv starenja: Raspolažemo brojnim naučnim metodama za utvrđivanje starosti neke osobe. Ono što je zanimljivo, to je da se utvrđuje starost, ne prema godini rođenja, već fiziološka starost. Na primer, prilikom starenja arterije postaju krte, ali merenjem arterijske otpornosti, možemo da utvrdimo da je neko fiziološki mlađi ili stariji nego što bismo to inače rekli. Utvrđivanje arterijske starosti nije samo po sebi cilj, već samo pokazatelj, uz druge merne parametre ukupnog stanja organizma. Ono pomaže da se utvrdi šta je to što može da se poboljša, u organizmu, usvajanjem i zdravih navika. Program za dugovečnost uz zdrav život je klasičan i svodi se na sledeće: prestanak pušenja, fizičku aktivnost, uravnoteženu ishranu, ali redukovanu, i to uz što manji unos masti, šećera, i tome slično. Lako je reći, a još teže, sprovesti. 
