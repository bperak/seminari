Zaposlite se kod nas 
Korisnički meni 
3700 metara dostigla je najdublja ledena bušotina na svetu iznad jezera Vostok na Antarktiku. Ruski stručnjaci se nadaju da će do kraja ove sezone otvoriti reliktno jezero koje je sakriveno ispod sloja leda debelog 4 kilometra. Do cilja ostaje, kako se pretpostavlja, oko 50 metara. Ovaj vodeni ekosistem ostao je izolovan od zemljine atmosfere milionima godina. Duboko bušenje u cilju paleoklimatskih istraživanja vode se u regionu stanice Vostok od 70 - ih godina, kada se još nije znalo za postojanje jezera. To je najveće geografsko otkriće prošlog veka, kako smatraju naučnici, koje je u početku bilo smela hipoteza ruskog glaciologa Zotikova. On je pretpostavio i potvrdio proračunima da se ispod ledenog pancira šestog kontinenta nalazi čitavo more slatke vode, pošto pod težinom snažnog ledenog pokrivača teče neprekidno topljenje antarktičkog leda. Kasnije su njegove proračune potvrdila seizmička istraživanja, posmatranja polarnih pilota, a zatim i satelitski snimci. Polarni istraživači su dobili podatke o veličini i formi jezera, debljini ledenog pokrivača, podvodnom reljefu, talogu. 
1998. godine kada je do vode ostalo svega oko 130 metara, doboko bušenje je bilo obustavljeno, pošto je naučna javnost sveta bila zabrinuta mogućim zagađenjem reliktnog objekta. U Sankt-Peterburgu su bile razrađene bezbedne tehnologije i 2005. radovi na jezeru su obnovljeni. Zatim u oktobru 2007. ponovo su prekinuti, kada se na dubini od 3 hiljade 668 metara desila havarija i polomila se bušilica. 
Sada, u sezoni 2010 - 2011. stručnjaci nameravaju da dobiju oko 100 metara novog ledenog materijala i konačno da prodru u jezero. Rad na jezeru vodi se danonoćno. Svakog dana donose se novi metri ledenih uzoraka sa sve veće dubine. 21. januara je bila prevladana nova, neviđena granica dubokog bušenja: bušilica je prevladala liniju od 3700 metara Čini se da će u svakom trenutku ruski istraživači dotaći površinu jezera. Ali nije sve tako jednostavno, rekao je u intervjuu za Glas Rusije rukovodilac Ruske antarktičke ekspedicije Valeirj Lukin. 
Čak ne možeš da pretpostaviš kakve prepreke, kakvi problemi mogu da nastanu U datom slučaju niko u svetu ne zna svojstva leda koji se nalazi na takvoj dubini. Nadam se da će sezona bušenja biti uspešna. Dobili smo prosto iznenađujuću informaciju sa stanice Vostok: podignut je uzorak leda sa dubine od 3701 metra. To je vrlo važno. Na takvim dubinama niko nije bušio led. Mi ipak možemo to što niko ne može I to uliva gordost. I za našu nauku, i za našu zemlju. 
Uspešne rezultate rada ruskih naučnika u aktuelnoj antarktičkoj ekspediciji sa nestrpljenjem čekaju predstavnici svetske nauke klimatolozi, biolozi. Neprocenjivi uzorci reliktnog leda, sa takvom teškoćom dobijeni sa neverovatnih dubina, otkriće nam tajne promene klime za daleka, minula vremena. Uzorci vode iz jezera Vostok pod ledom će pokazati da li može da se očuva život u uslovima takve jedinstvene izolacije. A što je najvažnije, ruska istraživanja će omogućiti da se izgradi scenario prirodnih klimatskih promena u dalekoj perspektivi za naredne milenijume. 
