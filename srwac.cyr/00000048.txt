Sveti Sava je simbol svih srpskih težnji ka dobru. Cela srpska zemlja označena je Savinim imenom. Zasnovao je srpskoga čoveka, to je njegov najdublji nacrt, najtrajnija građevina i najveća zadužbina. 
Ako narod ima dušu, onda je srpska duša Sveti Sava. Noseći ga u sebi ojačali smo i opstajemo. Sveti Sava je naše ime već vekovima. Ime našeg naroda, naše vere, naše škole. Školsko zvono je na neki način - Savino zvono, koje upozorava, umiruje, ali i obavezuje 
I ove godine, 27. januara, proslavljen je dan Svetog Save u našoj školi. 
Nakon tradicionalnog lomljenja kolača, usledio je kratak umetnički program za učenike, goste slave i profesore. Kroz oživljavanje starih vremena mogli smo čuti svetosavske pouke, a publika je uživala u dobroj interpretaciji članova dramske i recitatorske sekcije. 
