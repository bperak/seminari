Pobednici prethodnog Dnevnikovg turnira, braća Ponjević, Dejan i Miloš, Obradović, Zoran Rakić, Pilipović, Trivunović, Nedić, Balabanović i Delibašić, promenili su dres pa će na 49. turniru umesto za Klaris igrati za Kafanu Davna vremena. - Ništa se sem imena ne menja - kaže vođa ekipe Milan Ponjević. - Ekipa ostaje u istom sastavu samo smo promenili sponzora. Svi su na okupu, Dejan Delibašić živi u SAD, ali će doći na turnir. Nema razloga nešto menjamo. Uostalom, u prethodnih pet godina čak četiri puta smo igrali u završnici (tri puta pod imenom Bilding invest). Podrazumeva se da nam je cilj da odbranimio titulu, zanmo da će to biti baš teško pošto čujemo da će konkurencija biti izuzetna. Dakle, ekipe se polako premaju za ovogodišnju smotru malog fudbala u Novom Sadu, treniraju, pripremaju taktiku i igraju međusobno, a većina ih traži i sponzore. Već nekoliko godina nagradni fond na našem turnir najveći je u Srbiji, tako će biti i ove godine. Najbolji tim dobiće 400.000 dinara. Jedini uslov je, kao i prethodnih godina, da se prijavi oko stotinak ekipa, ušta ne sumnjamo. Novčanu nagradu dobiće i najbolji u konkurenciji veterana, a za mlađe kategorije obezbedićemo robne nagrade. Turnir će, prema dogovoru sa Sportskim i poslovnim centrom Vojvodina (igraće se u maloj sali Spensa), početi 18. ili 21. decembra. Nešto kasniji start u odnosu na ranije godine je zbog zauzetosti Spensa. Zbog predstojećeg Evropskog prvenstva u rukometu i radova u velikoj sali novosadske sportske lepotice, mala sala je preopterećena, pa je moralo da dođe do pomeranja termina u odnosu na planirano. Predviđamo da se finalni mečevi igraju 8. januara, ali moguće je da i tu dođe do pomeranja ako se prijavi veliki broj ekipa. U ovom trenutku za potencijalne učesnike najvažnije je to da će se igrati po istim pravilima kao i ranijih godina - pet igrača u polju i golman, a jednu ekipu sačinjavaju 10 fudbalera. Ekipe za svaku utakmicu mogu prijaviti novih deset igrača, s tim što jedan fudbaler ne može da igra za dve ekipe. Igraće se u pet kategorija: seniori, veterani, kadeti, pioniori i mlađi pioniri. Prijave za turnir primamo svakog radnog dana u sportskoj rubrici Dnevnika (Bulevar oslobođenja 81, prvi sprat, soba 14) od 10 do 14 sati i na žiro račun broj 340 2511 - 60 Šahovskog kluba Dnevnik, a kotizacija je sledeća seniori: 15.000 dinara, veterani 11.000, kadeti: 10.000, pioniri: 9.000 i mlađi pioniri: 8.000 dinara. Informacije se mogu dobiti i na telefonski broj: 021 / 480 - 6827. Za kadete mogi nastupati igrači rođeni 1995. i mlađi, za pionire 1997. i mlađi, a za mlađe pionire rođeni posle prvog januara 1999. godine. Kod veterana ostaje po starom - na turniru mogu nastupiti igrači koji na dan utakmice imaju 35 godina. Prošle godine smo pokušali da podelimo veterane, ali stariji se nisu prijavili. I sada smo voljni da pokušamo sa starijom kategorijom (iznad 45 godina), ako se prijavi više od pet ekipa uvrstićemo ih u takmičenje. G. K.
