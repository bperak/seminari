IZLOŽBA FOTOGRAFIJE IZ TESLINOG ALBUMA 
U sredu, 1. avgusta 2012. godine, u 12 sati, u Izložbenom salonu Istorijskog arhiva u Užicu otvorena je izložba Muzeja Nikole Tesle FOTOGRAFIJE IZ TESLINOG ALBUMA Foto materijal iz zaostavštine Nikole Tesle jedna je od klasifikacionih grupa u okviru Ličnog fonda Nikole Tesle. Kao vizuelno svedočanstvo jednog vremena, uz precizne opise sadržaja, fotografije iz ove posebne kolekcije pružaju mogućnost da se čuveni izumitelj i njegov naučni rad bolje izuče i popularizuju. Na izložbi je predstavljeno preko 120 fotografija i drugih dokumenata iz Tesline lične zaostavštine koje će posetioci moći da vide prvi put. 
O postavci je govorila autor Ivana Zorić, kustos. 
