Branko Baletić, reditelj filma,, Lokalni vampir 
Nespremno dočekivanje tranzicije velikih i malih sredina 
Recite nam nešto o vašem najnovijem filmu? 
U poslednje vreme se snima dosta filmova i serija sa vampirima. Da li ovaj film prati taj trend? 
Ja sam na tu priču naleteo pre četiri, pet godina, to je bio jedan potanji scenario Branka Kovačevića, to je jedan vrlo duhovit čovek iz Podgorice koji inače nije profesionalni pisac. On i ja smo narednih godina dorađivali taj tekst, u međuvremenu sam primetioda je taj trend oko vampira ovladao svetom. Ovde je važniji taj pristup koji sam ja imao u svojim ranijim filmovima, junaci koji su se našli u odredjenoj situaciji u malom mestu gde se sve zna, svi se poznaju i onda se desi nešto što potpuno poremeti tu sredinu. U tom trenutku isplivaju pravi karakteri i osobine sredine u kojoj žive. Dobro je ponekad postati vamprir i osetiti tu relaciju sa svetom u kome živimo. 
Da li je danas moguće snimati filmove kao što su ` ` Balkan ekspres ` ` i ` ` Sok od Šljiva ` ` i ako nije, zašto? 
To je teško reći, danas je naš kulturni prostor koji je nakad bio zajednički rascepkan i ne postoji veliki izbor. Ostali su samo tragovi tog pogleda na svet koji nekada činio jugoslovenski film. Naši filmovi nisu više toliko interesanti u svetu, nemaju tu vrednost iz više razloga, ali komuniciraju sasvim solidno sa publikom bez obzira na budžete koje imaju. Ne treba kukati nad sudbinom da ne bi došli u još goru situaciju, ukoliko želite da radite uvek ćete naći način. Filmovi sa malim budzetom takodje imaju neograničen domet. 
Kako je to biti direktor crnogorske kinoteke? 
Kinoteka je otvorena pre nekih deset godina, dakle mlada je i treba da se razvija, treba prikupljati materijale i obezbetiti uslove za njihovo čuvanje. Dosta je teško zbog same te činjenice da postoji tako kratak period. Jugoslovenska kinoteka postoji više od šezdeset godina i tek sad ima pristojan fond. Potrebno je i privući publiku, stvoriti tu naviku da posećuju bioskop. 
