Procedura izbora budućeg ćiriličkog Internet domena Srbije ulazi u svoju završnu fazu. Posle javne rasprave i ankete, odabrana su četiri predloga koji zadovoljavaju sve propisane uslove i za koje možete da glasate.
Odgovori na najčešće postavljana pitanja o uslovima, procedurama i tehničkim zahtevima koji su poštovani pri izboru predloga za budući ćirilički Internet domen Srbije nalaze se na sajtu www.forum.rnids.rs
Glasajte za ćirilički Internet domen Srbije tako što ćete odabrati jedan od ponuđenih predloga: () srb sb srbija rsb Selekcija je obavezna
Da nije bilo " Oko magazina " http://www.rts.rs/page/tv/ci/story/17/%D0%A0%D0%A2%D0%A1 1 / 717076 / % D0 % A0 % D0 % B5 % D0 % BA % D0 % BB % D0 % B0 % D0 % BC % D0 % BD % D0 % B8 % D1 % 88 % D0 % BE % D0 % BA % D0 % BE % D0 % B2 % D0 % B8.html i jednog penzionera koji gleda TV tj. moje tašte, ne bih ni znao da je to u toku: - D... Trenutno im nedostaje 1.500 glasova da bi nas " IKAN " ozbiljno shvatio, a rok je do kraja juna.
Glasanje je ovde - http://www.glasanje.rnids.rs/default.aspx. Ja sam glasao za predlog " srb " jer je najkraći među skraćenicama od " Srbija " a " sb " i " rsb " po meni ne asociraju ni po čemu na Srbiju.
RNIDS je odlučio da se 15. juna 2010. u 24 č. obustavi glasanje oko izbora ćiriličkog internet domena Srbije jer je odziv glasača bio više nego zadovoljavajući. Rezultati glasanja će biti poznati krajem juna.
Rezultati glasanja za ćirilički domen Srbije Beograd, 12. 07. 2010. - Registar nacionalnog Internet domena Srbije započeo je 5. marta ove godine proceduru za uvođenje ćiriličkog domena najvišeg nivoa (IDN ccTLD) koji će predstavljati Srbiju na internetu. Procedura je definisana dokumentom ICANN-a (Konačni plan za uvođenje ubrzanog postupka za IDN ccTLD) Predlozi za ćirilički domen Srbije su dobijeni početkom jula meseca ove godine kao rezultat obimne i ozbiljne akcije u kojoj je učestvovala Internet zajednica Srbije. Poslenji korak u proceduri je bilo glasanje za jedan od četiri predloga. Rezultati glasanja pokazuju da je Internet zajednica odgovorno i ozbiljno uzela učešće u procesu izbora kandidata za ćirilički domen Srbije. Na lokaciji RNIDS-a glasalo 10.505 glasača, a u dve kontolne grupe još oko 1000 glasača. Kontrolna glasanja potvrđuju rezultate osnovnog glasanja. Registar nacionalnog Internet domena Srbije se zahvaljuje svima koji su do sad uzeli učešće u izboru našeg ćiriličkog domena. Više informacija o samom glasanju i sledećim koracima za uvođenje ćiriličkog domena možete pročitati ovde http://www.rnids.rs/files/saopstenjeCirilica20100712-cir.pdf (http://www.rnids.rs/files/saopstenjeCirilica20100712-cir.pdf). MTID podržava predloge za ćirilički domen Srbije i smatra da RNIDS ispunjava kriterijume za upravljanje ćiriličkim domenom Beograd, 15. 07. 2010 - Ministarstvo za telekomunikacije i informaciono društvo je dalo svoju saglasnost da se za ćirilički domen Srbije kandiduje " srb " (alternativno " srbija "). Ovi predlozi su dobijeni posle glasanja Internet zajednice Srbije koje se završilo sredinom juna ove godine.
Ministarstvo za telekomunikacije i informaciono društvo smatra da Registar nacionalnog Internet domena Srbije ispunjava sve tehničke i organizacione uslove, koji su propisani od strane Internet korporacije za dodeljena imena i brojeve ICANN, a koji su potrebni za upravljanje registrom nacionalnog Internet domena na ćirilici.
Prihvaćen predlog da ćirilički domen Srbije na Internetu bude srb Beograd, 8. Novembar 2010 - Internet korporacija za dodeljena imena i brojeve (Internet Corporation for Assigned Names and Numbers, ICANN), uradila je tehničku procenu predloga koji je uputio Registar nacionalnog Internet domena Srbije (RNIDS) i prihvatila da oznaka srb bude ćirilički domen Srbije.
Odluka ICANN-a da oznaka srb ispunjava uslove da bude ćirilički domen Srbije na Internetu predstavlja prvi korak u odobravanju novog domena, a ostalo je da se formalna procedura sprovede do kraja i ćirilički domen srb bude promovisan u drugi Internet domen Srbije. Kompletan proces dodele novog domena ovlašćenom nacionalnom registru traje između tri i šest meseci, a u skladu sa ubrzanim procesom odobravanja nelatiničnih domena, ICANN svakog meseca objavljuje listu novih odobrenih domena.
Uskoro će biti pokrenuta i javna rasprava o principima koje će sadržati Pravilnik za registraciju ćiriličkog domena Srbije na Internetu, a u drugoj polovini 2011. očekuje se početak registracije ćiriličkog domena.
