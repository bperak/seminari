Život
Radio Televizija Srbije će u danima Božićnih praznika nove 2012. godine, posebno mesto dati verskom programu čime pokazuje da je otvoreni medij, koji jasno ima - i svakodnevno izražava - svoju nacionalnu ulogu u životu srpskog naroda. Saradnja Radio Televizije Srbije i Srpske Pravoslavne Crkve je izuzetno značajna za našu Crkvu. Radio Televizija Srbije ima redovne emisije na svom Drugom programu: Verski kalendar i Verski mozaik. Ove emisije, na savremen i svimadostupan način, stvara Produkcija Eparhije bačke. Sa druge strane, manastir Ostrog i tadašnji iguman vikarni Episkop dioklijski G. dr Jovan, sadašnji Episkop niški G. Jovan (Purić) u saradnji sa Akademijom SPC za umetnosti i konservaciju RTS-u je ustupio osam polučasovnih emisija o Svetoj Liturgiji, a 2011. godine i osam emisija o Ikoni.
Proslavljeni srpski košarkaš i predsednik Olimpijskog komiteta Srbije, gospodin Vlade Divac, poznat je i kao veliki humanista koji godinama sa uspehom vodi humanitarni fond Ana i Vlade Divac koji se bavi obezbeđivanjem smeštaja za izbeglice u Srbiji. Upravo tim povodom Vlade Divac će u januaru posetiti i Srbe na Petom kontinentu, odnosno u Australiji i Novom Zelandu. Već 22. januara 2012. godine Vlade će biti na Svetoj Arhijerejskoj Liturgiji u crkvi Svetog Arhiđakona Stefana u Ruti Hilu odakle će se uputiti u Srpski centar Bonirig gde ga očekuje prava mala srpska " olimpijada ". Naime, Vlade će u Bonirigu započeti svoju prvu humanitarnu akciju u Australiji. U memorijalnoj sali Draža Mihailović prikazaće se kratki dokumentarni film o njegovom humanitarnom fondu, nakon čega će se i on obratiti kratkom besedom na šta će se nadovezati nastup najboljih folklornih grupa Sidneja i okoline.
Članovi Milosrdne sekcije Verskog dobrotvornog starateljstva Arhiepiskopije beogradsko-karlovačke su na Detinjce u nedelju, 18. decembra 2011. godine, posetili Dečije odeljenje Specijalne bolnice za cerebralnu paralizu i razvojnu neurologiju u Sokobanjskoj. Pre posete članovi Sekcije su prisustvovali Svetoj Liturgiji u bolničkoj kapeli Svetog Luke koja je bila prepuna vernog naroda. Puno ljudi, među kojima je bilo i dece, se pričestilo. Cela Crkva je učestvovala pojanjem u Bogosluženju. Bilo je svečano i lepo Uznoseći molitve Goposdu prota Đuro se posebno molio za ovo lečilište, za zdravlje onih koji se leče i koji ih leče i za njihovo spasenje.
U današnje doba, većina zemalja je prihvatila računanje vremena po gregorijanskom kalendaru i početak nove godine računa od 1. januara. Proslava Nove godine je u Srbiji, odnosno Jugoslaviji, posebnu važnost počela da dobija tek posle Drugog svetskog rata kada je pokušano suzbijanje značaja koji je veliki deo hrišćanskog stanovništa sa ovih prostora pridavao proslavi Božića, tako što se pažnja usredsredila na do tada manje proslavljanu i nepopularnu kalendarsku Novu godinu ".
U predprazništvu radosnih dana Roždestva Hristovog i Novog leta, Svetosavsko zvonce je bilo gost u bazi Protivterorističke jedinice (PTJ) MUP-a Srbije, gde je održana prigodna svečanost za decu pripadnika ove jedinice. Komanda PTJ-a na čelu sa pukovnikom Goranom Dragovićem darivala je paketićima oko 150 mališana, a Svetosavsko zvonce je, u saradnji sa Gradskom opštinom Rakovica, ovom prigodom posebnu pažnju posvetilo mališanima čiji su očevi položili svoj život u borbi za red i mir u zemlji.
