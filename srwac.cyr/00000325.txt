REPORTER VRANjSKIH NA BLOKADI PUTA KOD BELE ZEMLjE
Nema vozila, nema robe, zadatak ostvaren
Tačno u 14,00 stali su jedni naspram drugih. Udaljenost jedva pet metara. Pokliči učk, učk, ičk ne prestaju. Gužva i galama. Prvi redovi se ljuljaju. Specijalci pod punom opremom prave stit od tri reda. Šetaju pogledi i s jedne i s druge strane. Testiraju jedni druge
- Ovaj protest nije uperen protiv Srba sa Kosova, jer su oni građani Kosova. Ovaj protest je uperen protiv Vlade Kosova koja ne ostvaruje zaključke Skupštine o trgovinskom reciprocitetu sa Srbijom. Ja pozivam građane Kosova da nam se pridruže u bojkotu srpskih proizvoda - rekao je Albin Kurti lider radikalnog Pokreta za samoopredeljenje Vetevendosje, najavljujući za subotu, 14. Januar, blokadu kosovskih graničnih prelaza Merdare i Bela Zemlja.
On je objasnio da preko ta dva prelaza dnevno prođe preko 200 kamiona sa srpskom robom, a da u suprotnom pravcu kamioni ne idu, jer je to Beograd zabranio. Na dodatno pitanje kako će se zaustaviti uvoz srpske robe, njegovi saradnici su objasnili: prevrtaćemo sve kamione dok se odluka ne promeni. Zato je najavljena akcija Samopredeljenja o prevrtanju kamiona sa srpskom robom izazvala veliku pažnju čak svetske javnosti.
SA AUSVAJSOM NA BARIKADU
Zvanična Priština je oštro reagovala. Predsednica Atifete Jahjaga je osudila blokadu kao način rešavanja ovog pitanja, a predsednik Vlade Hašim Tači, kažu na Kosovu, nije birao reči kojima je vredjao Kurtija, njegovo Samoopredeljenje i poziv na blokadu graničnih prelaza. Akciju nije podržao niko iz međunarodne zajednice.
OSAM UHAPŠENIH U subotu, nešto oko 20,00 ccasova, policija u Gnjilanu je pustila iz pritvora trojicu poslanika pokreta Samoopredeljenje. Glauk Konjufca, Liburn Aliju i Visar Imeri pušeni su iz pritvora, pošto su policiji dali svoje izjave o karakteru i zahtevima učesnika blokade. On je takodje rekao da su u pritvoru do 48 sati zadržani pet visokih funkcionera pokreta Samoopredeljenje, uhapšeni nedaleko od graničnog prelaza Bela Zemlja. U pritvoru je zadržana i potpredsednica pokreta Samoopredeljenje Aida Darguti.
Te subote, od Bujanovca do kontrolnog punkta Konćulj, izuzmemo li novinarske ekipe, skoro da nije bilo vozila.
- Nema vozila. Ljudi su upoznati sa onim što je najavljeno, tako da ne žele da sebi stvaraju probleme kazao je dežurni policajac na punktu Končulj.
Četiri kilometra dalje na graničnom prelazu Bela Zemlja na kosovskoj strani, situacija bitno drukčija: s obe strane puta na desetine parkiranih putničkih automobila, pripadnici specijalne jedinice ROSU, policija, carinici. Uz ljubazan pozdrav na srpskom, od carinice na čijoj su levoj ruci tri prstena i dve pozamašne zlatne narukvice, dobijamo ausvajs kojim nam je dozvoljeno da se krećemo Kosovom, jer tamo ne važi srpska lična karta. Samo pedesetak metara dalje ponovo specijalci i policija pod punom opremom sa pancirima i automatskim naoružanjem. Ima ih preko stotinu. Otpozdravljamo jedni drugima. Desno u brdu i levo pored reke, raspoređene policijske trojke.
- Napred, prema selu Donje Korminjane su još dve ovakve jedinice, ali znatno jače i brojnije. Naš zadatak je da ih zaustavimo kilometar i po odavde. Silu ćemo koristiti samo u krajnjoj nuždi - objašnjava nam na srpskom jeziku pretpostavljeni ove naoružane formacije.
Sat pre najavljene blokade, počinju da pristižu novinarske ekipe. Prohladno je, sneg nekih pet do sedam santimetara.
BLOKADA NEĆE POMOĆI Kosovski privrednici smatraju da nema te blokade koja će sprečiti da se roba na kojoj piše " made in Serbia " pojavi na kosovskom tržištu i poručuju da će je uvoziti dok postoji potražnja za njom. Predsednik Udruženja kosovskih privrednika Agim Šahini kaže da će uvoznici naći način za dovoženje robe iz Srbije na Kosovo. Privrednici navode da bi roba, u slučaju blokade dva prelaza, mogla da na Kosovo stigne preko Makedonije i Crne Gore.
NAORUŽANI DO ZUBA
Neće biti problema za putnike i putničke automobile odakle god da dolaze. Zadatak im je samo da svako vozilo sa srpskom robom prevrnu pored puta, - objašnjava novinarima predsednik Odbora za ljudska prava iz Preševa, Belgzim Kamberi.
Oko 12,40 dolazimo u mesto D - selo Donje Korminjane. poljana sa dve benzinske pumpe i raskrsnicom. Levo je put za Gnjilane, desno za Rogačicu i Kačarevo. Ispred nas 100 do 150 specijalaca, naoružanih do zuba i na gotovs, sa pancirima i velikim štitovima. To je prvi, kako su nam objasnili, najbrojniji i najopremljeniji policijski ešalon pod punom opremom. Njegov je zadatak da se tu zaustave pristalice Samoopredeljenja.
Napred nekih 50 do 70 metara masa uglavnom mladih ljudi sa desetak albanskih zastava i velikim transparentom. Toliko ih je da su blokirali put i ceo plato oko benzinskih pumpi Fama petrol i Albina petrol. Jedan američki blindirani džip sa šest marinaca mirno je prošao kroz špalir demonstranata. Nešto kasnije i džip sa oznakama UN 22 547. Izgleda da još nije vreme za akciju mada je pet minuta do jedan. Prolaze tih pet minuta, pa još pet, pa deset ništa se ne događa. U 13,20 razgovaramo sa šefom specijalaca ROSU.
TAČIJEVOM MINISTRU NIJE DOZVOLjEN ULAZ Kako Beograd ne priznaje Vladu Kosova, u sredu, 11. januara sa kontrolnog punkta Končulj vraćen je Ibrahim Makoli, ministar za dijasporu Kosova. Posetu ministra Makolija jugu Srbije najavio je Portal presheva.com, ekskluzivnom izjavom u kojoj je ministar za dijasporu Vlade Kosova rekao da dolazi da vidi šta rade i kako žive naša albanska braća u dijaspori. Dan pre posete, narodni poslanik Riza HALIMI, koji je bio organizator posete, javnosti je prezentirao i neke detalje iz protokola. Makoliju toga dana ipak nije bio dozvoljen ulazak na teritoriju Republike Srbije. Pola sata kasnije u opštini Bujanovac održana je konferencija za novinare na kojoj su govorili pomenuti Halimi, zatim predesednici opštine i Skupštine Preševo, Ragmi MUSTAFA i Besim ABDULjI, te Jonuz MUSLIU predsednik Skupštine u Bujanovcu. U obraćanju medijima, oni nisu birali reči kojima su osudili ovaj čin službenog Beograda. - To je skandal u režiji Ministarstva unutrašnjih poslova i Vlade Republike Srbije - bio je kratak i jasan poslanik Halimi, izrazivši žaljenje što vreme koje je bilo na raspolaganju nije utrošeno da se dve strane o svenu dogovore. On je potom objasnio da sada Srbija ima veliki problem. - Ako se ovakva logika nastavi, onda su slabe šanse da Srbija dobije kandidaturu za članstvo u EU u februaru, odnosno martu - zaključio je on. I predsednik opštine Bujanovac Šaip Kamberi, koji je u 12 časova trebao da bude prvi domaćin ministru Makoliju, rekao je da je toga dana Beograd napravio politički skandal. On takodje ocenio da je službeni Beograd, na ovaj način prekršio poslednji sporazum iz Brisela o slobodi kretanja, ali i međunarodne konvencije koje štite manjinska prava svuda u svetu. Po njemu, ova poseta je mogla da bude simboličan čin za uspostavljanje mirnije i stabilnije situacije na jugu Srbije, ali je Beograd i ovoga pota pokazao da je on uzrok nestabilnosti u regionu Balkana.
- Za sada smo u prednosti. Još dugo oni neće krenuti. Dobro su procenili našu snagu, - kaže šef.
- Procenili su? Koliko ih je tamo, a koliko ima vas?
- Došli su organizovano autobusima i automobilima iz pravca Gnjilana. Imamo informacije da ih je oko 1.500.
- A vas?
- U tri odreda na putu i pojačanje levo i desno pored puta i u brdima ukupno 1.500.
- Jedan na jedan, - dodaje Albanski kolega.
- Ne, ne To vi tako gledate Mnogo rizikuju ako bilo šta preduzmu, - uz smešak kaže šef policije.
U tom trenutku izmedju dve strane, u praznom prostoru, bilo je oko 30 TV kamera sa preko 50 novinara, fotoreportera, kamermana.
OBE STRANE OSTVARILE CILjEVE
Vreme prolazi. Tek u 13,36 počinje grupisanje na obe strane. Prolomiše se pokliči: učk, učk, učk Prvi red demonstranata pregovara sa policajcima koji prave živi štit. U 13,49 došli su jedni naspram drugih. Nekoliko šefova Samoopredeljenja špartaju levo, desno i non-stop razgovaraju mobilnim. Jedan od njih megafonom pali masu koja se pokreće. Sada je između dve strane desetak metara. Tačno u 14,00 stali su jedni naspram drugih. Udaljenost jedva pet metara. Pokliči učk, učk, ičk ne prestaju. Gužva i galama. Prvi redovi se ljuljaju. Specijalci pod punom opremom prave stit od tri reda. Šetaju pogledi i s jedne i s druge strane. Testiraju jedni druge.
Onda megafonom okrenutim prema masi, ide saopštenje u živo.
- Mi smo naš cilj ostvarili. Ovim putem danas nije prošlo ni jedno vozilo sa srpskom robom. Neće više ni prolaziti. Mi ostajemo ovde da čekamo.
Ove reči masa je pozdravila novim pokličima i mahanjem zastavama. I specijalci su predahnuli. Oborili su štitove. Čeka se nešto, a niko ne zna šta.
- Mi smo i pre početka završili posao. Oko 12 časova naše snage su zaustavile dve velike grupe demonstranata koje su trebale da se ovde sastanu. Iz pravca Gnjilana smo zaustavili kolonu u kojoj je bilo oko 500 mladih, a iz pravca Karačeva drugu sa oko 200 demonstranatra, - objašnjava u predahu onaj isti šef specijalaca.
I tako je to potrajalo. Kada je počeo da pada mrak novinarske ekipe su napustile Karačevo. Tek oko 18,00 časova došlo je do sukoba u kome su osam čelnika Samoppredeljenja uhapšeni i sprovedeni u Gnjilane.
