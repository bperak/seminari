Veliki Štrumpf kako ga ja zovem je sledeća osoba za prezentovanje. NIKOLA NIKOLIĆ ali svi ga znaju kao Budža, Penzos, Šikapu, debeli sa kosicom. Student ekonomije. Veoma pametan i snalažljiv momak, pa tako nema akcije ili popusta za koji on nije čuo. Menja sve za sve. Pa tako je sa mnom menjao mobilni telefon i fudbalsku loptu za gitaru. Njega zeznuti za takvu neku tranzakciju je ravno osvajanju svetskog prvenstva u fudbalu sa našom reprezentacijom. Taj će vam naći popust za Indonežanske paprike u metrou, tempu, ili idei ako vam to u tom momentu zatreba. Isprogramiran je u sekund, jer kod njega nema izgubljenog vremena. Takođe i veoma pedantan, pa tako kad pozajmite od njega neke filmove, to je sortirano po žanru, glumcu, godini a sve upakovano u koferče za diskove. Kod njega u sobi je sve u savršenom redu, nećete videti da nekom predmetu nije tu mesto ili da nešto štrči. Uvek u nekoj košuljici sa samo njemu zanimljivim dizajnom Zezamo ga da je penzioner, jer je ' ' veoma ' ' aktivan tako ćete čuti za njega da je stariji od vatre, da je on u stvari izmislio točak, da je muvao Kleopatru ili da je on pokrenuo zaveru protiv Cezara Kad god se spomene neka rima uvek je on koga spominjemo na početku rečenice, pa tako kad neko kaže: nemam keša, usledi Budža te meša i tome slično Zašto njega spominjemo, nemam pojma ali se niko ne buni. Verovatno jedan od retkih muškaraca koga sport ne zanima, pa kad igraju naši klubovi, ili reprezentacija on će doći i mrtav ladan i pitati ko igra (naravno dok mi jedemo nokte, nerviramo se i psujemo dok pratimo i komentarišemo meč). Jednom smo ga nagovorili da ide sa nama na fudbalsku utakmicu, Crvena Zvezda: Zeta (sad već davno) gde se on toliko ubio od dosade da je pljuvačkom napravio granice Srbije i Crne gore, sve onako uokvireno kako treba. Inače trenirao je košarku jedno kratko vreme i moram priznati da tu nije loš... Jeste da mu treba jedno tri puta za redom da šutne da ubode zicer ali dobro Veliki je zaluđenik za automobile. Pa je tako svojevremeno, precrtavao dane u kalendaru do polaganja vožnje ili kad će da napuni 18 godina da bi vozio. Stalno je pričao kako bi budžio nekog fiću, koga bi kupio za 100,200 evra i onda ga opremio onako po njegovoj želji Nije nas mrzelo pa smo mu napravili listu motornih ulja koje može da koristi kad bude uzeo auto Kada sluša muziku (uglavnom stari rok) videćete ga da uživa tako što lupka prstićima po kolenu, ali onako diskretno jer ipak je to njemu ' ' milinica ' ' ili uživancija kako god hoćete... Jednom prilikom mi je nekih 10 minuta objašnjavao o lokaciji gde imaju dobre patike da se kupe ali onako u detalje samo kako on zna. Da bi ja posle toga samo rekao kako sam ga pitao za to, jer me to uopšte ne zanima, gde je on blago rečeno odlepio Jakom voljom i karakterom je uspeo da smrša čak 20 kila pa sad izgleda baš onako gospodski. Kada je bio kod mene na rođendanu, ' ' malo ' ' više je popio pa je dremnuo u kupatilu na pločicama Dokumentovali smo ga i slikom zbog čega je jedno vreme bio poznat kao Mister Proper Jede kao vrabac, pa mu dajte šolju mleka dva parčića hleba i džema za doručak i on zadovoljan Na moru prozvan i grebatorom, pa je tako jednom onako na prstićima ušao u susednu sobu, ne primetivši da ga ja sve vreme slušam i rekao drugu skoro šapućući kako će pozajmiti moj kornfleks, ali da ja ne znam jer ću ga zezati da je grebator. Na šta ja onako oduševljen što sam to čuo, proderem se: a jesi grebator I svi prasnemo u smeh Jedan dan na moru smo ga ' ' ćebovali ' ' oko nekih 5 ujutru, na šta je on ustao i samo onako unezvereno pogledao okolo naokolo i vratio se u krevet. Ujutru kad je ustao, pravio se da ništa nije bilo, pa kad smo mu ispričali da smo ga mlatili nije nam verovao.... Takođe smo mu podmetnuli na vrh vrata mokru krpu koja je pala kada je on otvorio vrata ali ni to nije priznao da ga je ' ' strefilo ' ' Za njega reći da će živeti 100 godina bila bi samo fraza, jer ipak nadimak koji sam mu dao na početku teksta sam po sebi kaže koliko on ima godina Ovaj lik je zbog svoje specifičnosti našao mesto na mojoj listi pravih prijatelja 16 - 03 - 2012
