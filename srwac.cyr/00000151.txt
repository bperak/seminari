Saopštenja Opštinskog veća
Održana 129. sednica Opštinskog veća
Opštinsko veće dalo je saglasnost na korekciju cena za usluge javnog preduzeća Autoprevoz, u prigradskom saobraćaju, zbog naglog povećanja vrednosti goriva od oko 8 odsto.
Nova cena lokala ubuduće će umesto 20 biti 30 dinara. Poslednja korekcija za prevoz lokalom bila je 15. novembra 2005. godine. Nov cenovnik Autoprevoza biće u primeni od 10. februara.
Opštinsko veće odobrilo je Crvenom Krstu mesečni iznos od 30 hiljada dinara za program pod nazivom Briga o starima, kojim se pruža pomoć i nega u kući starijim sugrađanima.
Veće je odredilo da će se novac dobijen primenom principa oportuniteta (za lica kojima je odloženo krivično gonjenje i kojima je irečen društveno koristan rad, a sredstva od tog rada idu u humanitarne svrhe) biti raspoređen Centru za socijalni rad, Crvenom krstu, Gerontološkom centru i mesnim zajednicama.
Održana 128. sednica Opštinskog veća
Opštinsko veće donelo je Odluku o raspodeli sredstava po konkursu za sufinansiranje programa / projekata koji svojim kvalitetom doprinose razvoju, unapređenju i afirmaciji sporta u ovoj godini o odluke o sredstvima koja će biti raspoređena sportskim klubovima iz opštinskog budžeta za 2011. godinu. Tri miliona i 360 hiljada dinara biće raspoređeno na 76 projekata sportskih klubova. Osim iz Fonda kulture i fizičke kulture, sredstva za sport izdvajaju se iz budžeta opštine i za Sportski centar Jezero. Opština Kikinda je među prvim opštinama prema količini sredstava koje izdvaja za sport a sve u cilju veće uključenosti mladih u sportske aktivnosti.
Veće je razmatralo informaciju o Predlogu programa poslovanja AD Rasadnik za 2011. i 2012. koji će biti poslat u Agenciju za privatizaciju.
Održana 127. sednica Opštinskog veća
Opštinsko veće je na 127. sednici dalo saglasnost na korekciju cena usluga Javnih preduzeća 6. Oktobar i Toplana i komunalnih usluga koje pruža preduzeće Asa. Naime, lokalna samouprava je u obavezi da poštuje propise viših nivoa vlasti, tako da su ove korekcije u skladu sa Revidiranim memorandumom o budžetu i ekonomskoj i fisklanoj politici za 2011. godinu, sa projekcijama na 2012. i 2013. godinu Vlade Republike Srbije. U Kikindskoj opštini 10 odsto stanovnika koristi usluge JP Toplana i ovi korisnici će ubuduće plaćati tokom šest meseci grejne sezone istu cenu kao i van sezone. U proseku cena je povećana za 19.92 odsto. Javno komunalno preduzeće korigovalo je svoje cene za, u proseku 6,94 odsto naviše. Asa će svoje usluge povećati za 9 odsto, a kako je dogovoreno, povećnjem cene usluga Ase biće praćeno novim uslugama, poput primarne selekcije otpada, skupljanja kabastog otpada i slično. Cene ovih komunalnih usluga su takođe uslovnjene korekcijom cene naftnih derivata, kao i povećavanjem stope inflacije na 11 odsto.
Na osnovu Odluke o izmeni odluke o korišćenju građevinskog zemljišta, koju je donela Skupština opštine Kikinda na sednici 27.12.2010. godine, vlasnici garaža koje su postavljene i izgrađene na površinama javne namene, na građevinskom zemljištu u javnoj svojini, građevinskom zemljištu u dvorištima višeporodičnih i stambeno-poslovnih zgrada i građevinskom zemljištu sa blokovskom izgradnjom, dužni su da plaćaju naknadu za korišćenje građevinskog zemljišta. Vlasnici garaža treba da u roku od 30 dana od dana stupanja Odluke na snagu, Odseku lokalne poreske administracije podnesu prijavu na propisanom obrascu. Na današnjoj sednici Opštinskog veća utvrđena je naknada u iznosu od 40 dinara po metru kvadratnom za garaže koje su postavljenje na uređenonom i opremljenom građevinskom zemljištu (odnosno zemljištu koje ima izgrađen pristup sa javne saobrađajnice i da je lokacija asfaltirana, betonirana ili opremljena rasterom) i 35 dinara mesečno po metru kvadratnom za garaže postavljene na neuređenom i neopremljenom prostoru. Plaćanje naknade ne znači mogućnost legalizacije bespravno postavljene garaže, koje će, kada se nađe adekvatna lokacija, biti uklonjene.
U budžetu opštine Kikinda za 2011. godinu za finansiranje sporta, kulture i udruženja građana koje svoje aktivnosti sprovode na teritoriji devet mesnih zajednica planirana su sredstva u visini od 21.000.000, 00 dinara. U cilju pravičnije i kvalitetnije raspodele tih sredstava uvodi se nekoliko novih principa. Naime, do sada su svim mesnim zajednicama upućivana sredstva u istom iznosu, na mesečnom nivou, bez obzira na veličinu, broj stanovnika, broj korisika. Ali, od sada će se 60 procenta sredstava deliti ravnomerno svim mesnim zajednicama, a preostalih 40 procenta prema broju stanovnika.
Održana 125. sednica Opštinskog veća
Na 125. sednici Opštinskog veća prihvaćen je predlog za pokretanje postupka izrade studije izvodljivosti za izgradnju postrojenja koja koriste obnovljive izvore energije i kogeneraciju za kotlarnice Mikonaselje i Centar u Kikindi koje kao energent koriste biomasu. Postupak javne nabavke sprovešće Projektni tim opštine, a sredstva se obezbeđuju iz budžeta.
Opština će ove godine uraditi sve pripremne aktivnosti kako bi se sprečile posledice eventualnih poplava naseljenih područja. Biće angažovani i stručnjaci sa Instituta za vodoprivredu Jaroslav Černi na izradi studije, a pregovori se vode i sa Vodoprivrednim preduzećem Voda Vojvodine i sa Putevima Srbije. Situacija na terenu je ozbiljna zbog rasta nivoa podzemnih voda usled otapanja snega, posebno u atarskom području, Banatskoj Topoli, Vincaidu i Bašaidu. Nadležni apeluju na građane da budu odgovorni i solidarni i da propuste i kanale ispred svojih kuća održavaju. Očekuje nas, prema prognozama meteorologa kišni period i funkcionisanje kišne kanalizacije može biti dovedeno u pitanje ukoliko jedan građanin u ulici nema kanal u propusnom stanju.
Veće je razmatralo četiri prigovora podneta na odluku Komisije za dodelu stupendije za školsku 2010 / 2011. godinu, od kojih je jedan prihvaćen, dok su ostali odbijeni jer ne ispunjavaju uslove konkursa.
