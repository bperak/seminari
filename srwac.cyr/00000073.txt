Prošla tema (post) je bio posvećen ispitu i kako ga uraditi što bolje. Predpostavljam da vam je barem malo pomogao. Sada kada se stišala bura i kada je septembarski ispitni rok završen, vreme je da počnemo polako da se spremamo za oktobar.
Ovoga puta tema je posvećena samom učenju i kako ga poboljšati. Takođe, pomoći će vam da bolje organizujete svoje učenje i vreme učenja pred naredni ispit, kako ne bi čekali poslednji minut da sednete da učite.
Ako ste redovan student, verovatno ste mnogo puta osetili kako je teško naterati sebe da sednete da nešto učite, pa čak i onda kada se veoma važan ispit približava.
Ako ste kao većina studenata, ostavićete učenje sve do poslednjeg minuta. Noć pred ispit, ostaćete budni i pokušaćete nešto da naučite nešto ili da napravite po koju puškicu. Ujutru ćete se jedva izvući iz kreveta, nakljukati se kofeinom i nikotinom, a zatim otići iscrpljeni na ispit. Naći ćete da vam je teško da se skoncentrišete ili da razmišljate, i proklinjaćete sebe što niste ranije seli da učite.
I ne iznenađujuće, osim ukoliko niste darovani nekom prirodnom brilijantnošću ili se desilo da ste poznavali ispitnu materiju odlično, verovatno ćete proći katastrofalno na ispitu.
Ako je ovo vaš tipični način učenja, verovatno već znate da on ne funkcioniše. Svaki put kada prođete kroz ovaj ritual, govorite sebi da ćete se opametiti sledeći put kada predstoji važan ispit. Sledeći put planirate da počnete nedelju dana ranije da spremate ispit. Ali umesto toga, nastavljate da ponavljate isti šablon. Zašto se ovo dešava? I šta bi trebalo da uradite povodom toga ako planirate da bolje prolazite na ispitima?
Veliki problem za većinu studenata, naročito kod brucoša, je taj da se život ispreči na tom putu studiranja. Ako ste student, verovatno radite neki privremeni posao uporedo sa faksom ili imate neke druge obaveze, ili se jednostavno ne možete odreći većine zadovoljstava koje život pruža, a najviše ne želite da izgubite aktivan socijalan život koji vam učenje remeti.
Učenje može da izgleda veoma dosadno u poređenju sa svim interesantnim stvarima koje čekaju ispred vaših vrata ili igrica na vašem računaru.
Jedan od razloga zbog koga često ne počinjemo učenje do poslednjeg časa je taj da smo pogrešno procenili koliko nam je zaista protrebno vremena da absorbujemo i razumemeo neki ispitni materijal. Ako vam je ispit za šest nedelja, to može da deluje kao da vam je preostalo dosta vremena za učenje. Možete shvatiti da je materijal dosta teže da se savlada nego što ste mislili i odjednom nemate dovoljno vremena da sve to naučite.
Još jedan razlog zašto odlažemo učenje je to da nam neki ispit može delovati dosta teško i sama pomisao na njega nas opterećuje. Na kraju nekako uspemo da ubedimo sebe da odlaganjem napornog učenja je najbolji način da se više ne osećamo opterećenim.
Isto tako, kad nam predstoji period učenja materijala koji je izuzetno tešak i opterećujući, može biti veoma teško da se održi visok nivo interesovanja i motivacije koji su nam potrebni za naporno dugoročno učenje.
Ako ste se osetili krivim pod svim predhodno navedenim optužnicama, još nije kasno da naučite neke druge navike koje će vam pomoći da učite bolje i rasterećenije.
Prvo, podsetite sebe zašto želite da bolje prolazite na ispitima i zašto uopšte želite to da studirate. Možda samo želite bolje ocene ili želite ozbiljnije da se bavite tim poslom kasnije u životu. U svakom slučaju, uvek imajte u glavi cilj koje ste sebi definisali i težite da ga ostvarite. Sve ostalo je manje bitno.
Možete ispisati male kartice sa motivacionim porukama ili atraktivnim slikama koje će vas stalno podsaćati zašto želite bolje da radite na faksu i iste, zalepite negde po vašoj sobi.
Ako se osećate preopterećenim obavezama sa faksa, možete poboljšati vašu motivaciju tako što ćete te obaveze ili samo učenje razbiti na manje delove deliće. Svaki put kada uspešno odradite jedan deo, pružite sebi neku vama važnu nagradu.
Ako vam se bliži datum ispita ili datum kada morate da završite neku obavezu, odredite koliki deo tog zadatka morate da odradite da bi uspešno uradili obavezu. Počnite sa onim što je najbitnije.
Recimo da imate šest nedelja da spremite težak ispit. Prelistavajući knjigu, ustanovite da ako bi ste učili jedno poglavlje svake noći, moći ćete da završite knjigu za 28 dana, što vam ostavlja dve nedelje u kojima možete obnoviti materijal.
Sa ovim znanjem udovoljavate sebi. Znate koje su vam obaveze. Znate koliko morate učiti svake večeri. Jedino što preostaje jeste da se skoncentrišete na odrađivanje tih zadatih obaveza. Ovako se nećete osećati preopterećeno veličinom knjige. Sledeće što treba da uradite jeste da razradite sistem nagrada koje ćete dodeljivati sebi svaki put kada odradite neki deo.
Za početak počnite sa malim nagradama za uspešno savladavanje manjih delova, a zatim priuštite sebi veće nagrade kada savladate veći deo nekog gradiva.
Da bi sistem nagrada funkcionisao, nagrade moraju biti trenutne. Odmah po završetku posla, trebalo bi sebi da priuštite neku nagradu. Takođe nagrade, moraju da budu značajne vama. Nema poente sebe nagrađivati štapom za pecanje ako mrzite pecanje.
Nagrade ne moraju da budu materijalne prirode, ako postoji nešto drugo što bi vas stvarno motivisalo i inspirisalo. Šta mislite o tome da odete na neki specijalni koncert, ili da odete na neko putovanje? Ili da posle završenog učenja se vidite sa voljenom osobom? Vi sami odlučite, budite kreativni.
Veoma je važno da se nagrada dobije odmah posle uspešno završenog posla. Ovo stvara osećaj pozitivne remotivacije. Ako što je već napomenuto, dajte sebi manje nagrade za odrađene delove posla, a veće nagrade kada uspešno odradite ceo posao položite ispit. Ako je razmak između odrađenog posla i nagrade veliki, onda to nema efekta na ponovno uspostavljanje motivacije.
Pored toga što ćete se motivisati eksternim stvarima, veoma je bitno da naučite da motivišete sebe interno. Recite sebi da ste dobar student, da možete dobro da učite, da ste pametni. Recite sebi da volite da učite, da volite svom mozgu da dajete razne mentalne vežbe. Čestitajte sebi na svom zalaganju, budite ponosni na sebe i samouvereni. Takođe, recite sebi da vi sami želite da stičete nova znanja, i da uživate u zadovoljstvu koje pruža učenje.
Za više informacija koje postavljate u vaš mozak, i da iste budu dostupne ponovo, morate osvežiti te informacije obnavljanjem. Morate odvojiti vremena za ponovni pregleda gradiva i obnavljanje. Jer nije dovoljno da samo pročitate neko gradivo morate ga naučiti. A učenje se postiže ponavljanjem. Tako nam radi mozak i tako smo učili ceo život sve ovo što danas znamo. Takođe veoma je bitno da imate redovan i kvalitetan san, kako bi ste naučeno lepo memorisali u kori mozga.
Morate da smanjite mentalni stres. Vašem mozgu je takođe potrebno redovno unošenje kvalitetne hrane, a pogotovu vode. Brinite o vašem mozgu. Droga i alkohol ne pomažu u procesu učenja. Čak šta više, opšte je poznato da alkohol uništava moždane ćelije.
Napišite svojim rečima ono što učite. Preporučljivo je da učite sa još nekim, ali ne u početnoj fazi učenja već kasnije. Objašnjavajte ono što ste naučili nekom drugom, jer na taj način pospešujete bolje razumevanje te oblasti i samo memorisanje tog znanja u vašem mozgu.
Ako nastavite da učite noć pred ispit, svoj mozak stavljate pod veliki stres.
Povećavate fizički i mentalni stres, ne ostavljate sebi dovoljno vremena da ponovo pregledate materijal. Ako uskraćujete sebi san, takođe uskraćujete i vašem mozgu mogućnost da ono što se učili memoriše na hard disk koji se nalazi u vašoj glavi.
Tako što počinjete učenje na vreme, i pregledanjem onoga što ste naučili, imate mnogo više šanse da zapamtite i razumete ono što morate da znate kada ste suočeni sa ispitom.
