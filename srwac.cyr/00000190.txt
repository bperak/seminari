JOŠ JEDAN KRUG LUDILA
U poslednje vreme ne pratim intenzivno vesti kao pre i zna da se dogodi da danima ne pogledam ni glavnu informativnu emisiju dana na nekoj od televizija. Kad gledam, najčešće pogledam Dnevnik ali kao što sam rekao, u poslednje vreme ne pratim vesti stalno niti osjećam potrebu za time. Ne zato što ne želim biti informisan, dapače. Izgubio sam želju za vestima baš zato jer ne želim biti dezinformisan Evo na primer večeras; radio sam nešto u susednoj prostoriji i kako je TV uglavnom stalno upaljen, a bilo je vreme Dnevnika, pojačao sam ton i nastavio raditi. I shvatio da se smjem na glas, sam sa sobom. Slušao sam opširne analize novinarke o Saif al-Adelu, tobože nasledniku pokojnog bin Ladena na čelu organizacije Al kaida. Vest je objavio CNN, a novinari spoljne politike većine naših medija uglavnom čitavi dan gledaju strane TV mreže, surfuju po njihovim web stranicama i preuzimaju te informacije kao« sveto pismo »kako bi objektivno informisali građane zemlje saveznice u ratu protiv terorizma. I sve to zvuči sjajno, profesionalno i logično, samo da nije mora gluposti koje mediji u domino efektu bez previše razmišljanja preuzimaju i plasiraju dalje u začaranom zatvorenom krugu pranja mozga i globalnog dezinformisanja. Usledila je iduća vest, a top tema u najnovijoj zabavi za mase iz druge polovine omiljenog illuminatskog asortimana« hleba i igara »bila je sudbina šefa Međunarodnog monetarnog fonda 62 godišnjeg Dominika Štrausa Kana koji je uhapšen zbog navodnog silovanja sobarice u jednom Nju Jorškom hotelu. U tom TV prilogu novinar je bar triput izrekao termin« zavera »ili« teorija zavere »jer nakon hapšenja tog potencijalnog predsedničkog kandidata na francuskim izborima što se održavaju dogodine, pričalo se da mu je sve namješteno. Kako god bilo, u konvencionalnim medijima nikad nećete čuti da tip ne može biti nevin već samo zbog toga što je šef MMF-a, organizacije koja je po pravilu sve, samo ne nevina. Uglavnom, ne bi me začudilo da su mu složili priču na kojoj je najtanji, jer frajer je poznat po svom seksualnom apetitu, samo što mu ovoga puta nisu osigurali pozadinu, nisu isplatili sobaricu i začepili joj usta. Uostalom, njegov oponent s desne strane francuskog političkog cirkusa Sarkozi, u ministarstvu unutrašnjih poslova mogao je naučiti sve prljave igrice, a gle slučajnosti, baš nekako u isto vrijeme kad je Straus Kan natezao sobaricu, Karla Bruni je sramežljivo na TV-u razdraganoj naciji saopštila da je u drugom stanju, i da ju je Sarko blagoslovio.
Još jedan krug ludila
Ne, sve su to naklapanja. Onih koji vide zaveru na svakome koraku. A zapravo, što nam fali? Idemo na izbore svake četiri godine jer mi biramo, na nama je ta odgovornost i mi imamo tu moć u rukama. Baš kao i Francuzi. Sileđija ili jebivetar, prilično bahat k tome, važno da imaš privid izbora, da se baš ti pitaš. To je nešto kao referendum u Srbiji. Bitno je da je demokratija, izaći na ulice, navijati ZA ili PROTIV, koga briga što njih 90 posto pojma nemaju zašto. Čuli su na TV i shodno svom okruženju, obrazovanju i mentalnom sklopu bez pardona će te opizditi transparentom po glavi braneći svoje stavove. S naglaskom na« svoje ». Zapravo, uopše nije problem što je netko tup i glup dok je tup i glup za sebe, mada nije humano. Problem je kad svojom neupućenosti, neznanjem i gluposti pune topove i pucaju po onima koji ne misle tako. Bez obzira što ne misle tako zbog iste gluposti ili zato što stvarno znaju. Nikakva filozofija nije vrijedna sukoba. Osim, jasno, filozofije ljubavi ali osim u slučaju kad je ona mrtvo slovo na papiru, taj pojam je sam po sebi kontradiktoran i besmislen. A nesporno, sve se svodi isključivo i samo na to kreiranje pometnje i stvaranje klice sukoba, netolerancije, netrpeljivosti. I zapravo je neverovatno koliko malo ljudi uče iz prošlosti i iz svojih jednih te istih grešaka. Stalno ispočetka, još jedan krug ludila, zbog ideologije, religije ili love. Uvek iznova.
Što gluplji, to žešći
Što bi se dogodilo kad bi ljudi, nekim čudnim slučajem, počeli naglo misliti svojim glavama, za promenu? Ne mora se to dogoditi preko noći. Evo, za početak, da prestanu gutati sve što im govore i prikazuju kroz tu vražju stvarčicu bez koje nam je život nemoguć. Neverojatno je koliko smo naivni jer to što pušimo samo zato jer dolazi s TV ekrana, u 90 posto drugih životnih situacija ne bi prihvatila ni deca. Neverovatno je i često potpuno neutemeljeno, neuverljivo, sve što prihvatamo samo i jedino zato jer je to rekao tamo neki poznati lik s TV-a ili drugi« uniformisani »tip kojem verujemo samo zato jer je to što jeste, jer smo naučeni prihvatati od njega sve. Zato jer to je tako, to rade svi, a ko misli drukčije nije normalan. I zanimljivo, što ljudi manje znaju, to će žešće braniti svoju glupost i braniti je sa manje činjenica i lošijim argumentima. istim onima koje u sličnim uslovima, u nekoj drugoj situaciji ne bi koristili nikada. Nezavisno o čemu je reč, o ratnim zločinima, neverovatno skupim i nepotrebnim luksuzima dominantne političke elite. Kad bi pokušali brojati naglas do 50 i kusur, brzo bi se umorili i zbunili, ali očito nije problem platiti tu ogromnu lovu za nešto što je« nešto »jer su nam tako rekli, a suprotno je mišljenje onda logično sto posto sa djavolove strane. Iako većina ljudi nemaju za hleb. I uopšte, u zemlji nikad nije bilo gore. Koga briga Važno je da nam dolazi on. Važno da idemo u EU, i da biramo novu vlast. Uostalom, zar nismo mi izabrani narod, samo da nam još objasne od koga i za koga Strašno je, istina je strašno kako je lako manipulisati ljudima i sa malo hleba i igara stvarati iluziju života dok zapravo jedva preživljavamo. U svetu gde od efektivnih osam sati radnog vremena, doslovno više od sedam i po radimo za poreze, kursne razlike, preskupe uprave poslodavca, korporacija čiji se gazde perverzno bogate, gde preko sedam i po sati radimo isključivo radi održavanja iluzije matrixa. I kao kruna svega, ne pada nam na pamet da se bunimo. Jer to je tako. Stalno nam govore da je tako. Toliko često nam to govore da uopšte ne stižemo da mislimo svojim glavama, sednemo sami sa sobom i dubinski popričamo sa svojim JA. Jer da možemo, brzo bi se neki među nama zapitali koji k se događa?? A za njima bi, nadam se, počeli misliti i drugi. To bi bio zgodan domino efekt, sjajan početak rušenja temelja imaginarne piramide s čijeg vrha bi i kruna možda jednom pala. Samo kad bi se usudili početi verovati sebi, barem onoliko koliko verujemo klovnovima s TV ekrana i ostalim lažnim bogovima iz susedstva.
