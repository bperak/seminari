Predsednik Srpske napredne stranke Tomislav Nikolić izjavio je u Velikoj Plani da je potrebno zaustaviti zapošljavanje na partijskoj osnovi, ali i partijsko vođenje države, kao i da je potrebna potpuna depolitizacija.
To će nam biti prvi zadatak rekao je Nikolić tokom posete fabrici Sto posto u Velikoj Plani.
On je ocenio da je ta fabrika primer kako Srbija treba da izgleda i kako je svuda trebalo da se obavi privatizacija, a ne burazerska i partijska, koja je sprovedena. On je postavio pitanje zašto se, ako se daju olakšice stranim investitorima za otvaranje novih radnih mesta, one ne daju bar u delu i domaćim.
Lider SNS-a je naveo da poreski sistem mora da doživi potpunu reformu, da ljudi moraju da budu oslobođeni svih dažbina na plaćanje minimalnih ličnih dohodaka, ali i da prvo treba zaustaviti mito, kriminal i korupciju i spasti 500 miliona evra, koliko se ukrade svake godine na javnim nabavkama. Nikolić je podvukao da je potrebno potpuno transparentno ući u sistem javnih nabavki. Naprednjaci se, kako je rekao, zalažu i za to da se PDV naplaćuje isključivo po realizaciji, odnosno kada se naplati račun.
Po njegovim rečima, novine koje pokreće Preokret su glas istine, a ne samo marketinški projekat LDP-a i Koalicije. To je, istakao je Jovanović, istina koja kaže da moramo da se borimo protiv bede, koja kaže da imamo pravo da budemo radoznali i puni optimizma i koja nas pokreće u susret ovom proleću, s ambicijom da ono bude lepše i bolje nego bilo koje do sada. Jovanović smatra da će do 6. maja taj glas istine stići do svakog u Srbiji i bilo bi dobro da taj dogovor napravimo što pre jer će onda uspeh svih nas biti veći.
Dinkić: Ukinuti namete zanatlijama
Danas, svaka druga zanatska radnja u Srbiji mora da plati 35 raznih nameta: uplatnica za firmarinu, uplatnica za naknadu za gradsko građevinsko zemljište, sve različite saglasnosti i ljudi ne mogu da prežive, a kamoli da razmišljaju o zapošljavanju novih radnika izjavio je Dinkić.
On je poručio da bi zbog toga nova vlada trebalo odmah da ukine firmarine, naknadu za korišćenje zemljišta, naknadu za šume, vode i energetsku saglasnost, takse za reklame.
Koštunica: Od EU se ne vidi Srbija
Lider Demokratske stranke Srbije Vojislav Koštunica izjavio je u Kragujevcu da se politika Evropska unija nema alternativu vremenom pretvorila u okoštalu dogmu i nedodirljivu državnu ideologiju.
Evropsko pitanje, ili pitanje Evropske unije, potpuno je potisnulo mnogo važnije, srpsko pitanje. Od evropskog pitanja ne vidi se srpsko pitanje, od Evropske unije ne vidi se Srbija rekao je Koštunica na promociji svoje knjige Zašto Srbija, a ne Evropska unija. Srbija je stara evropska država i nikada u istoriji nije bila niti će biti izvan Evrope, ali se ne sme prenebregnuti razlika između Evrope i EU i evropske birokratije u Briselu. Jedno je Evropa, drugo EU, čak, jedno je današnja EU, a drugo prvobitna EU.
Đilas: Strateška preduzeća ne prodajemo
Gradonačelnik Beograda Dragan Đilas izjavio je juče da javna preduzeća koja su od strateške važnosti za grad, poput vodovoda, čistoće, toplana i gradskog saobraćaja, sigurno neće biti privatizovana.
Iskustva evropskih gradova pokazuju da, kad neka firma kupi vodovod, ona podigne cenu tri puta i tako pravi profit. To možemo i sami da uradimo, i to ne želimo rekao je Đilas, saopšteno je iz njegovog kabineta.
Za ostale, istakao je Đilas, uvek postoji mogućnost tržišne konkurencije i traženje partnera u okviru Zakona o privatnom i javnom partnerstvu.
Krasić: Loš penzioni sistem
Potpresednik Srpske radikalne stranke Zoran Krasić kritikovao je postojeći penzioni sistem u Srbiji, ocenjujući da je on ekonomski promašaj, i pozvao da se ukinu rigorozni uslovi za ostvarivanje penzija.
Penzioni sistem je u degradaciji od 2003. godine, kada se Vlada obavezala na to da isplaćuje penzije isključivo novcem dobijenim od zarada. Time su ugrožena stečena prava građana, koje država mora da garantuje. Naš penzioni sistem je ekonomski promašaj rekao je Krasić. Obećali su da će visina penzija biti 70 procenata od prosečne zarade u Srbiji i to se nije dogodilo. Pregovarači s MMF-om su prihvatili da se poveća starosna dob za odlazak u penziju kao i povećanje godina staža.
DOkon pOp
petak, 23.03.2012 - 14:10
Zakonom zabraniti da oni koji su na vlasti ista obecavaju i pricaju u buducem vremenu Nego oni koji su jahali fotelje i nase dzepove da poloze racune i prikazu uradjeno NE ovo sto ce biti uskoro, mozda, trebalo bi Nego mismo TO TO i TO AKo niste cao
