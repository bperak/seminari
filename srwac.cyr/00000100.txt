Svako malo slušamo o najvećoj ekonomskoj krizi, koja je pokorila svijet 2008. godine, te kako moramo čuvati budžete, smanjiti javnu potrošnju, učiniti brojne rezove u javnoj upravi, smanjiti broj zaposlenih, jednom riječju sprovesti moto Međunarodnog monetarnog fonda stegnite kaiš. Iskreno govoreći, u prvu ruku mnogi od nas povjerovali su u ovu bajku, ponavljanu iznova i iznova u svim znanim i neznanim sredstvima javnog informisanja. Ali vratimo se malo u prošlost i vidjećemo golu istinu - računi su konačno stigli na naprlatu.
Kada govorimo o ekonomiji Evrope moramo uzeti u obzir visinu prihoda u budžet bilo koje države, njegove stavke, kao i o troškove i izdatke koje država mora izvršiti za isplatu davanja pružanja i usluga, materijale i radove. Neko bi pomislio da u svemu ovome nema ništa čudno, ali velika većina evropljana nikada nije bila u mogućnosti da vidi stvarne troškove i izdatke koji nastaju zbog vojnih intervencija u stranim državama. Evidentno je da su poreski obveznici Evrope bili obmanuti sredstvima javnog informisanja, koji su citirali svekolike organizacije za ljudska prava koje u većini imaju sjediše u Londonu, a ne u državi koja će biti predmet agresije. Tako je bilo u slučaju Libije, a sada Sirije. Jako prikladno, ali vratimo se sada ekonomiji.
NATO je u toku agresije na druge suverene države koristio skupocjeno sofisticirano oružje dugog dometa, uslijedila je kopnena invazija države uz angažovanje vojne opreme, uz angažovanje kako domaćih tako i stranih plaćenika, neophodno je obezbjediti i nesmetanu opskrbu snaga na terenu i tako dalje. Sada više ne govorimo o milionima, sada govorimo o milijardama prikupljenih od poreskih obveznika. O, da, zaboravila sam pomenuti i sve silne donatorske konferencije za obnovu porušene države, čije uništenje je skovao NATO. Sada dolazimo do pitanja odakle dolaze sva ta sredstva? To sigurno nisu sredstva koja Vlada prikuplja od privatnog sektora ili bilo koje multinacionalne kompanije. Sredstva za sve NATO-ve agresije su sredstva prikupljena od građana zemlje članice NATO-a. Koliko treba ljudima da shvate da NATO ne interesuju građani, NATO brine samo o sebi i svojim poslodavcima.
Dozvlite mi da navedem jednu anegdotu.Za vrijeme pregovora predstavniku jedne velike države pokazan je potpisan ugovor te upitan zašto ne poštuju čak ni potpisan ugovor, odgovor koji je uslijedio bio je frapantan, a glasio je privilegija moćnih je da ne poštuju čak ni potpisan ugovor. Privilegija moćnih znači da mogu ucjenjivati i vršiti pritisak druge članice NATO-a, da se ponašaju kako oni to žele, bez obzira kako će to uticati na slabije države. Da li je iko primjetio da ne postoji način izlaska iz NATO članstva? Članstvo u NATO-u znači, osim doprinosa u visini od 2 % bruto domaćeg proizvoda bilo koje države, angažovanje vojnih snaga, nabavku opreme po NATO-vim standardima, donatorske konferencije, vraćanje pripadnika vojnih snaga u mrtvačkim kovčezima, vraćanje vojnih invalida u svoje zemlje, jednom riječju, rupu u budžetu.
Danas govorimo o profesionalizmu, javnosti rada, odgovornosti, vrijednostima i prinicpima koji su svijetu u današnje vrijeme nasušna potreba. Umjesto toga, činjenica je da kada god neko pokuša saznati koliko sredstava se izdvaja za NATO-ve misije, informacija se okarakteriše kao nedostupna i tajna. Zašto nas to ne čudi?
Vratimo se ponovo ekonomskoj krizi.... Više od decenije članice NATO-a trošile su više nego što su imale, uništavajući države širom vaseljene, počevši sa Srbijom, Irakom, Avganistanom, Libijom a sada pokušavaju da uvedu takozvanu demokratiju u Siriji, a sve to o trošku građana članica NATO saveza. Pored činjenice da su budžeti zemalja članica ozbiljno osiromašeni, takvo finansiranje kao investicija, nikada se neće vratiti nazad.
Osim što su evorpske države u većini članice NATO saveza, treba pomenuti da je evropska realna ekonomija bukvalno preseljena na Istok, a Evropa sada zanovjeta zbog Tigar ekonomija. Ko ih je stvorio, ko je krivac??? Većina evropskih država je, umjesto da stvara proizvode sa novonastalom vrijednošću, podsticala stvaranje nebrojene administracije, donosila brojne nesuvisle odluke čije će posljedice snositi obični građani, obmanuti i iskorišteni za viši cilj, jer su Evropu vodili političari, a ne državnici. Na kraju, posljedica ovog višeg cilja slobodno se može izraziti jednom rečenicom Naša budućnost je nestala, ovo nije kriza, jer su računi konačno došli na naplatu.
