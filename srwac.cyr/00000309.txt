Konkurse Ministarstva poljoptivrede, šumarstva i vodoprivrede Republike Srbije možete pratiti na linku:
VRDNIČANKA U ZVEZDAMA GRANDA
nedelja, 07 novembar 2010 07:04
Nastavljamo sa praksom posebnog isticanja uspeha, mladih, talentovanih ljudi iz opštine Irig.
Ovog puta, to je Jelena Gerbec iz Banje Vrdnik. Ona uspešno nastupa, u sada već kultnom, serijalu takmičenja Zvezde Granda, koji se emituje na RTV Pink. Naime, reč je u takmičenju mladih, nedovoljno afirmisanih pevača, koji prolaze kroz sistem elemininacije, glasovima gledalaca, putem SMS poruka.
Jelena za sada odlično gura, i ostaje nam samo da joj poželimo mnogo sreće, i naravno finale
Jelena je rođena 1985. godine. Pevanjem se bavi od svoje osamnaeste godine, a do sada je imala tri benda sa kojima je nastupala po Srbiji. 2006. godine je bila pobednik takmičenja BN Muzika i dobila je priliku da izda i svoj prvi album.
AUTOBUSKA STANICA U IRIGU - U FUNKCIJI
subota, 06 novembar 2010 20:22
Mada status Autobuske stanice u Irigu još nije rešen (uslovljen je sudbinom ATP Vojvodina iz Novog Sada) opštinska vlast u Irigu se pobrinula da ovaj objekat, koji je nekada bio ponos i dika ovog mesta, dovede u pristojno stanje, i stavi u funkciju. Zamenjena su polupana stakla, izvedeni su molersko-farbarski radovi, sanirani su problemi sa električnim instalacijama...
Za sada će ovaj objekat funkcionisati kao stajalište jer u njemu putnici neće moći da kupuju karte ali će u prostor stanice svi prevoznici morati da svraćaju, da putnici bezbedno uđu i izađu iz autobusa, kao i da se sklone od vremenskih nepogoda.
U planu je izdavanje lokalna koji se nalaze u sastavu ovog objekta, a podrazumeva se i redovno održavanje higijene u njemu.
REŠAVANjE ŽIVOTNIH PROBLEMA GRAĐANA PRIORITET OPŠTINSKE VLASTI
petak, 05 novembar 2010 18:20
Vikend naselje Sovinjak nalazi se na putu od Krušedol Selo ka Banstolu, u neporednoj blizini Velike Remete. Naselje ima oko 216 domaćinstava. Kada bacite pogled na predivne pejsaže podnožja Fruške gore, pomislite da je ovo raj za život građana. Međutim, nije baš tako...
Na poziv inicijalnog odbora ovog vikend naselja danas su u poseti Sovinjaku bili Zoran Knežević, zamenik predsednika opštine Irig, Branko Lukić, šef službe urbanizma, Piroška Rađenović, direktor J. P. Komunalac i Rajko Popović, direktor Vodovoda iz Rume, sa saradnicima.
Razgovor je trajao puna dva sata. Stanovnici ovog naselja izneli su svoje probleme, koje se odnose na nedostatak vodovodne mreže, problemima sa napajanjem električne energije, odnošenjem smeća, nepostojanjem vertikalne saobraćajne signalizacije na novoizgrađenoj saobraćajnici,...
Zoran Knežević je u rezimeo sastanka rekao da će se neki od problema rešavati odmah (redovno odnošenje smeća), neke je moguće rešiti u narednih nekoliko meseci (efikasniji rad zimske službe, izrada projekta i postavljanje saobraćajne signalizacije), dok će za rešavanje problema vodosnabdevanja i izgradnje nove trafo stanica biti potreban duži vremenski period.
Domoćini su izrazili zahvalnost da je neko imao razumevanje za njihove životne probleme, a gosti obećali da će inicirati njihovo rešavanje i da će se uskoro ponovo videti u ovom prelepom naselju.
U nastavku posete ovom delu opštine delegacija iz opštine predvođena Zoranom Kneževićem posetila je Krušedol Selo tj. ulicu Jovana Atanasijevića. Jedan deo ulice je asvaltiran dok je njen nastavak ostao u jako lošem stanju, takoreći, atarski put koji je blatnjav i razrovan prolaskom traktora.
Pored ovog problema nesavesni građani u nastavku ulice odlažu smeće tj. prave divlje deponije.
Zoran Knežević je informisao građane ulice da se projekat asvaltiranja ove ulice nalazi u Fondu za razvoj AP Vojvodine i da se očekuje odobrenje finansiranja u iznosu od oko 20 miliona dinara. Što se divljih deponija tiče obećao im je da će opštinska komunalna inspekcija raditi svoj posao i da će sve nesavesne građane koji odlažu smeće na mestima gde to nije predviđeno - rigorozno kažnjavati.
Cilj ovog konkursa je bio dodela sredstava za izradu i realizaciju projekata za sprečavanje i otklanjanje štenih posledica nastalih ekspolotacijom mineralnih sirovina na teritoriji Autonomne Pokrajine Vojvodine.
Po istom konkursu sredstva je dobila i Mesna zajednica Šatrinci i to u iznosu 3.350.000,00 dinara za Projekat rekultivacije napuštenog kopa lesa.
Dana 2. novembra u Svečanoj sali Opštine Irig održana je svečanost potpisivanja ugovora o dodeli 7 porodičnih kuća, sa okućnicom, za izbegla i interno raseljena lica sa teritorije opštine Irig.
Donator je Visoki komesarijat za izbeglice koji je dodelio sredstva u visini 700.000,00 dinara po jednoj kući. U akciju se uključila i opština Irig sa 267.000,00 dinara.
U Irigu je dodeljeno šest kuća, a u Banji Vrdnik jedna.
Pored već poznatih problema sa saobraćajnim kolapsom kroz centar Iriga, građane svi više muči još jedan, reklo bi se, trivijalan problem.
Svakodnevna je pojava da vlasnici kuća pored magistralnog puta M-21 (a verovatno i drugih puteva niže kategoriju, širom oštine) zatiču svakoga jutra pune kanale smeća koje nesavesni vozači bacaju kroz prozor svojih automobila.
Najčešte su to limenke i plastične flaše, nerazgrdljive kese, prazne kutije od cigareta i ambalaža u koju je pakovana hrana, ali ima tu i otpada ekološki sumljivog karaktera...
Umesto da svaki vozač koji izbaci smeće kroz prozor svog vozila bude rigorozno kažnjen i nateran da pokupi za sobom, kao što je to u većini zemalja u Evropis i svetu, u Srbiji takvi prilaze i dalje nekažnjeno.
Vozačima je poznato da ulaskom u zemlje Evropske unije rizikuju rigorozne kazne ukoliko prekrše zabranu bacanja smeća kroz prozor. Tako ćete, na primer, u Nemačkoj, biti zaustavljeni odmah ili posle čak stotinu pređenih kilometara ako ste izbacili iz svog automobila otpatke od hrane ili pića. Nakon što vam predoče snimak vašeg prekršaja, naplatiće vam kaznu, a zatim vas naterati da se vratite nazad i svoje otpatke pokupite. Kazne za narušavanje javne čistoće u ovoj zemlji kreću se od 25 evra za bacanje opuška cigarete, 50 evra za bacanje žvake, pa naviše.
U našoj zemlji komunalna policija tek treba da se oformi, pa će tada na sebe da preuzme i obavezu prevaspitivanja bahatih građana.
Dok se to ne desi, nadležnost nad održavanjem javne čistoće pripada samo komunalnom inspikcijama, koje niti imaju zakonska ovlašćenja da legitimišu prekrišioce, niti imaju službena vozila kojima bi mogli da ih ganjaju po našim putevima.
Da ima načina da se ovo pitanje reši, pokazuju i primeri Velike Britanije, SAD i Australije, gde je prekršioce moguće kazniti i uz malu pomoć drugih učesnika u saobraćaju. U tim zemljama postoje sajtovi na internetu na kojima svako ko primeti da je vozač iz svog vozila izbacio smeće može da ga prijavi, a državi ostaje samo da radi svoj posao i da ih kazni.
Za Opštini Irig, čija su strateška opredeljenja vezna za razvoj turizma i ekološki čistu prirodu, rešenje ovog problema bio bi pravi spas
Od 26. - 28. oktobra 2010. godine održan je 5. Međunarodni sajam investicija INVESTEXPO u Novom Sadu. Zvaničnom otvaranju sajma prisustvovali su Mlađen Dinkić, potpresednik Vlade Republike Srbije i ministar za ekonomiju i regionalni razvoj i Bojan Pajtić, predsednik Vlade AP Vojvodine.
U pripremi za sajam Opština Irig je nastojala da osmisli zajednički nastup sa privrednim subjektima na svojoj teritoriji, čime je želela da promoviše rad postojećih preduzeća, a ujedno predstavi potencijal za buduće investicije. Opšta je ocena da je u tome uspela, o čemu svedoči priznanje koje joj je dodeljeno u ime Privredne komore Vojvodine i Novosadskog sajma za Dobar dizajn prezentacije privrede opštine Irig.
Ovom prilikom se zahvaljujemo svim privrednim subjektima koji su pomogli u organizaciji zajedničkog nastupa na ovoj renomiranoj sajamskoj manifestaciji, i obećanje da će Opština Irig nastaviti sa intenziviranjem saradnje sa istaknutim privrednicima ovog kraja.
