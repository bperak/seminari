Nacionalni savez za karling Srbije
Šta je karling
Šta je karling?
Najjednostavniji odgovor je: Zimski olimpijski sport. Najčešći odgovor je: To je ono kad dokoni ljudi guraju neko kamenje po ledu, a oni što ne znaju šta će sa sobom metlama čiste led ispred tog kamenja i svi viču Najpribližniji odgovor: To je sport koji se igra na ledu po kojem se gura kamenje okruglastog oblika i težine nešto manje od 20 kg. Dve ekipe se nadmeću u guranju kamenja s jednog kraja terena na drugi gde se nalazi velika okrugla meta iscrtana na ledu, sa ciljem imaju što više svog kamenja najbliže centru mete.
Karling je sličan boćanju, a obzirom da je strateška igra velikog umnog napora naziva se i ŠAH NA LEDU.
Kako je nastao karling?
Niko ne zna tačno kako je nastao karling pa sam dozvolio sebi slobodu pretpostavke. Svi sportovi su nastali iz praktičnih potreba ljudi odnosno njihovih svakodnevnih delatnosti koje su se pretvorile u igre pod uticajem čovekove potrebe za zabavom i njegovog takmičarskog duha koji ga stalno tera da se nadmeće sa sobom i dugima. Uzmimo da su ljudi svoje kuće i ograde gradili od kamenja, a da je naročito lepo oblikovanog kamenja bilo u jezerima i na obalama. Ako pronađete lep kamen ili kamenje na daljoj obali jezera kako ćete ga preneti do svoje kuće bez bagera i kamiona. Iznećete kamenje na obalu, sačekati da dođe zima, jezero smrzne i gurati ga preko jezera zajedno sa svojom porodicom i komšijom koji vam pomaže. Ljudska narav je prokleta i stalno bi se nešto takmičila, trkala i nadmetala. Pa su tako i komšije počele da guraju kamenje brže, duže, jače...
Gde je nastao karling?
U zemljama baogatim jezerima na severu Evrope. Najstariji pisani dokument koji datira iz 1540. godine pronađen je u Škotskoj. Zbog toga se Škotska smatra postojbinom karlinga. U škotskom gradu Edimburgu se nalazi Kraljevski Kaledonijan Karling Klub (Royal Caledonian Curling Club) najstariji aktivni karling klub koji je osnovan 1838. godine pod imenom Veliki Kaledonian Karling Klub (Grand Caledonian Curling Club) i u kojem su napisana i prva zvanična pravila karlinga. To je igra o kojoj se pisalo još u šesnaestom veku, a upražnjava se ko zna od kada. Prva ozbiljnija međunarodna takmičenja o kojima se nešto zna održana su u devetnaestom veku u Evropi i u Severnoj Americi.
Ko može da igra karling?
Možete ga igrati u svakom životnom dobu jer za bavljenje ovim sportom nije potrebna izuzetna fizička kondicija i spremnost, pa ga mogu igrati svi uzrasti, a često se dešava da jedan tim čine pripadnici i po tri različite generacije. Oba pola ga mogu igrati pa ga tako možete igrati sa svojim momkom, devojkom, mužem, ženom... A razlog zbog čega ga mogu igrati zajedno ili u protivničkim ekipama je da, za razliku od drugih kolektivnih sportova, igra nije bazirana na veličini ili snazi učesnika. Iako navedene osobine mogu biti prednost, one nisu od presudne važnosti. Igraju ga i osobe u kolicima Ovu igru podjednako uspešno igraju i osobe sa ozbiljnim fizičkim hendikepom. A oni imaju i svoja posebna takmičenja (Paraolimpijada i Specijalna Olimpijada).
Šta je sve potrebno za igru?
Obuća - možete kupiti profesionalne cipele koje već imaju ugrađen slajder, a možete nositi i obične patike, na koje ćete stavljati klizać. Ovakve patike trebalo bi da su skroz ravne, da bi klizač bolje mogao da se stavi, ali i da ima više efekta. Bilo šta da izaberete, potrebno je da pre svega vodite računa da vam je obuća uvek čista jer samo takva može doći u dodir sa ledom, ali i daćete bolje rezultate ako Vam je obuća u dobrom stanju. Metle ili četke - Za svaku odraslu osobu koja po prvi put gleda karling i više je nego smešnan trenutak kada ispred bačenog kamena neko počne da četka i to toliko brzo, kao da skiga fleke sa leda... A još je čudnija situacija kada neko počinje da viče na osobu koja četka da četka jače Zapravo, kada i kako četkati je od izuzetne važnosti za ovu igru. Četkanjem kamen putuje dalje, a i manje krivuda. Time povećavate šansu da kamen završi baš tamo gde ste želeli. Zbog toga je izbor četke važan. Rukavice uvek upotrebljavajte jer:
će Vam biti toplije ruke (ipak ste na ledu)
štitite ruke pri četkanju
Džemperi za razliku od ostalih elemenata koji su Vam potrebni, džemper Vam isključivo služi da bi vam bilo toplo Izaberite onaj koji Vas ne samo greje, već u kojem ćete se osećati najprijatnije i u kome ćete moći najbolje da se krećete. Timovi najčešće imaju neku vrstu dresa ili odeću iste boje na kojoj piše naziv tima, zemlja, ime igrača, a nekada i sponzor, Pantalone koje se koriste u ovoj igri obično su napravljene od poliestera, crne i malo su šire u struku. Iako ne prate poslednji modni trend, one će Vam omogućiti da se slobodno krećete i da možete da izvedete svaki pokret pravilno.
Da li su pravila karlinga teška za učenje?
Za razliku od drugih sportova, karling možete naučiti za nekoliko sati ili za jedan dan. Tim znanjem nećete učestvovati na Svetskom prvenstvu, ali možete igrati meč u klubu već prvog dana. Malo bolja ravnoteža, elastičnost i malo mudrosti su garant uspešnog početka.. Da li je karling dobar za kondiciju i zdravlje?
Karling je dobra rekreacija. Iako ne zahteva izuzetnu kondiciju, on će poboljšati Vašu fizičku spremnost. Iako u današnje vreme mnogi profesionalni igrači vode računa o svojoj fizičkoj spremnosti, ipak ćete ponekad videti i nekog simpatičnog debeljucu zaobljenog stomaka.
A cela igra se odvija na ledu
Loš led je najgora noćna mora za svakog igrača karlinga. Led za karling nije isti kao led koji se koristi za hokej ili klizanje, jer je za 3 - 4 stepena niža temperatura od leda za hokej. Takođe je led korišćen za hokej pun neravnina, useklina, kao i prljavština, a takve stvari jednostavno ne smeju biti na ledu za karling. O izgledu leda pre, za vreme i nakon meča brine se posebno obučena osoba, tzv. tehničar za led. A ako ste igrač sledite nekoliko pravila dok ste na ledu: Nikada nemojte ulaziti sa prljavom obućom Čistite redovno vaše četke Potrudite se da minimum vremena budete u direktnom dodiru sa ledom. Pri bacanju se trudite da se minimum oslanjate rukom ili kolenom o led Posle bacanja nemojte ostajati da biste posmatrali kuda kamen ide, kao što to igrači obično rade, već se pomerite sa leda KAMEN ili dragulj karlinga
Ne liči na loptu, a čak 10 puta je veći od paka za hokej. Kamen koji se koristi u igri nije ni nalik onom kamenu sa kojim je igra počinjala, a koji je bio običan komad stene sa utisnutim otvorima za prste. Kada je kasnih 20 - tih godina prošlog veka započela standardizacija, većina klubova je naručivala set od po 16 komada i sve narudžbenice su se radile u Škotskoj. Danasnji kamen je kružnog oblika I zajedno sa ručkom mora biti sledeći dimenzija - visina maskimum 11.43 cm; težina maksimum 19.96 kg i maksimalnog obima 91.44 cm
Škola Karlinga
Kontakt
Za više informacija pozovite nas ili nam pošaljite mejl, a mi ćemo Vam rado odgovoriti na svako Vaše pitanje ili sugestiju:
