1. jul 2012. 
Od 01.07.2012. godine, pri podnošenju zahteva za odobrenje elektronskog podnošenja dokumenata neophodno je priložiti dokaz o uplati administrativne takse iz tarifnog broja 1, tačka 1 Zakona o republičkim administrativnim taksama, u iznosu od 250,00 dinara. 
21. maj 2012. 
Od 21. maja 2012. godine Telekom je promenio pristupni kod za Dial VPN za servis elektronskog podnošenja dokumenata, u skladu sa novim planom rasporeda numeracije koji je donela Republička agencija za elektronske komunikacije. 
Novi pristupni kod je 072, umesto starog pristupnog koda 042., odnosno novi telefonski broj za ostvarivanje veze sa informacionim sistemom Uprave carina je: 072 150 151. 
3. oktobar 2011. 
Takse se uplaćuju na račun 840 - 742221843 - 57. 
21. maj 2007. 
Obaveštavamo sve korisnike elektronskog podnošenja dokumenata koji imaju odobrenje za korišćenje programa koji je izradila Uprava carina (ElSub) da je neophodno da sa sajta Uprave carina preuzmu i instaliraju najnoviju verziju (ElSub ver.16052007) klijentske aplikacije i to zaključno sa 29.05.2007. godine. Napominjemo da će rad sa starom verzijom od 30.05.2007. godine biti onemogućen. 
10. april 2007. 
16. avgust 2006. 
Obaveštavamo vas da će od 01.09.2006. godine doći do promene u elektronskom podnošenju deklaracija koja obezbeđuje identifikaciju programa koji se koristi. Ova promena ni na koji način ne utiče na dosadašnje funkcionalnosti programa, odnosno po završetku postupka unošenja licencnog broja, može se nastaviti sa radom na dosadašnji način. 
Danas su svim proizvođačima verfikovanog programa dostavljeni potrebni podaci (elektronskom poštom i dopisom) za preduzeća kojima je direktor Uprave carina rešenjem odobrio elektronsko podnošenje deklaracija, a ona su u prijavi navela da će koristiti program tog proizvođača. Pored toga, svakom korisniku programa Uprave carina su dostavljeni potrebni podaci za njihovo preduzeće. Pored podataka, dostavljeno je i uputstvo za realizaciju potrebnih izmena. 
Ukoliko se potrebne izmene ne izvrše, pri svakom elektronskom podnošenju od 01.09. 2006. godine će se dobijati kao povratna informacija tekst " Treba da upišete licencni broj ". 
U periodu od 01.09. do 30.09.2006. godine navedena informacija će imati karakter opomene i biće dozvoljeno elektronsko podnošenje deklaracije korišćenjem programa bez upisanog licencnog broja. 
Od 01.10.2006. godine elektronsko podnošenje deklaracija korišćenjem programa bez upisanog licencnog broja neće biti dozvoljeno. 
20. mart 2006. 
Aktima Uprave carina 01 / 1.1. broj D-3705 / 1 i 01 / 1.1. broj D-3734 / 1 od 06.03.2006. godine obavešteni ste da će od 20.03.2006. godine biti izvršene promene u ISCS-u, odnosno da će biti pušteni u rad novi, odnosno izmenjeni program za obradu zahteva i odobrenja za posebne carinske postupke iz člana 110. Carinskog zakona. 
Skrećemo pažnju da je navedenim aktima Uprave carina promenjen način popunjavanja rubrike 44, kao i da su tim promena prilagođene kontrole JCI. 
23. februar 2006. 
Na osnovu sugestija korisnika EPD-a, koji koriste dial-up pristup, a u vezi sa nemogućnošću konektovanja, povećan je broj raspoloživih dial-up konekcija sa 25 na 45. 
Zahvaljujemo se na datim sugestijama i očekujemo da i dalje ukazujete na sve uočene probleme u radu, da bismo na obostrano zadovoljstvo mogli adekvatno i pravovremeno da reagujemo. 
