Imajte u vidu da nazivi internet domena (bar za sada) ne mogu da sadrže baš sve slovne znake, kao ni skoro sve znake interpunkcije (osim crtice -). Mala i velika slova su potpuno ravnopravna, što znači da je nebitno da li internet adresu kucate malim ili velikim slovima adresa sajta će se u čitaču uvek pojaviti ispisana malim slovima.
Nazivi. RS domena mogu da sadrže slova engleskog alfabeta (a-z), brojeve (0 - 9), kao i znak -. Naziv domena ne sme da počinje ili da se završava sa -, niti da ima dve uzastopne crtice na trećoj i četvrtoj poziciji. Naziv internet domena može da ima najmanje dva znaka, a maksimalno 63 znaka.
Nazivi. SRB domena, pored 30 slova srpske ćirilice (a-š), mogu da sadrže i cifre (0 - 9) i crticu (-). Ne smeju da sadrže crticu na početku ili kraju, kao ni dve uzastopne crtice na trećoj i četvrtoj poziciji. Naziv. SRB domena može da ima najmanje dva znaka i da sadrži najviše 63 ASCII znaka posle ACE kompatibilne konverzije (POGLEDAJTE: IDN enkoder).
Iako naziv internet domena može da ima maksimalno 63 znaka, suviše dugačak naziv nije praktičan, jer se teško pamti i velika je verovatnoća da će doći do greške prilikom njegovog kucanja. U praksi se smatra da naziv internet domena ne treba da ima više od 20 karaktera.
2. Da je naziv domena slobodan za registraciju
Znači, da ga neko drugi nije registrovao za sebe ili da nije rezervisan za potrebe države i druge javne potrebe. Da li je domen slobodan ili ne, možete da saznate preko WHOIS upita.
Ko je, to jest Who is, je web servis koji vam omogućava da saznate ko je vlasnik nekog internet domena, to jest da li je neki naziv internet domena slobodan, ukoliko želite da ga registrujete za sebe ili svoju firmu.
3. Da odaberete odgovarajući domenski prostor (poddomen)
Za nazive. RS i. SRB domena, registracija je moguća u okviru sledećih pet domenskih prostora, zavisno od pravnog statusa korisnika:
. RS
. SRB
za sve zainteresovane korisnike, bez obzira da li su pravna ili fizička lica, domaća ili strana
. CO.RS
. PR. SRB
za poslovne korisnike, bez obzira da li su domaća ili strana pravna lica i preduzetnici
. ORG.RS
. ORG.SRB
Postoje još dva domenska prostora za. RS i. SRB domene, ali oni nisu dostupni običnim korisnicima. Naime,. AC.RS i. AK.SRB su namenjeni akademskoj i naučno-istraživačkoj mreži Srbije, a. GOV.RS i. UPR.SRB državnim organima Republike Srbije.
MARKETINŠKI I KREATIVNI SAVETI
Pored tehničkih, preporučujemo da obratite pažnju i na sledeće savete pri izboru naziva svojih budućih. RS i / ili. SRB internet domena:
1. Da naziv domena ima direktne veze sa vašim poslom
Idealno je da je domen istovetan nazivu vaše firme ili da asocira na neki vaš bitan proizvod ili uslugu. Međutim, ako je takav naziv predugačak ili se sastoji od više reči, treba razmisliti o skraćenoj varijanti ili skraćenici od početnih slova.
2. Da naziv domena bude lako pamtljiv
Efektni i originalni nazivi domena su vrlo zahvalni, a ako uz to još i potpuno asociraju na vaš posao onda su idealni. Imajte u vidu da naziv domena treba da bude i onaj deo vaše e-mail adrese iza @, to jest vaše internet prezime.
3. Da naziv domena bude razumljiv za izgovaranje
Ovo je jedan od razloga zašto treba izbegavati nazive domena sa crticom. Zamislite kako zvuči saopštavanje naziva domena sa crticom preko radija ili u telefonskom razgovoru
Postoji i problem korišćenja pojedinih stranih reči u nazivima. RS domena (jer se razlikuje pisanje od čitanja), kao i problem sa ošišanom latinicom (bez š, č, ć, đ i ž). Ti problemi su prevaziđeni uvođenjem ćiriličkog domena. SRB, u kome se sve internet adrese čitaju onako kako se i pišu.
PRAKTIČNI SAVETI
Bitno je da znate i sledeće:
1. Možete da imate neograničen broj naziva domena
Pored osnovnog domena koji je vezan za naziv vašeg brenda (firme, proizvoda ili usluga), možete da registrujete i neograničen broj naziva domena koji asociraju na delatnost kojom se bavite, i to u okviru. RS i / ili. SRB domenskog prostora, kao i u svim ostalim međunarodnim ili nacionalnim domenskim prostorima. I svi oni mogu da se povežu da pokazuju na jedan isti sajt
Vaš. RS i. SRB domen ne moraju da glase istovetno. Na primer, pored naziva domena happyface.rs, možete da registrujete i hepifejs.rs, kao i hepifejs.srb. Time ste zaštitili sve pojavne oblike tog pojma na srpskom internet prostoru.
2. Nazivima domena se trguje
Ako vam se naziv nekog tuđeg. RS i. SRB domena baš dopada, možete i da ga otkupite od njegovog trenutnog vlasnika. Cena otkupa domena je stvar međusobnog dogovora.
