Pristupni put Ugovor broj 93 / 07 od 25.06.2007. je potpisan sa izvođačem Putevi A. D. Užice prema ponudi izvođača broj 04 - 130 od 11.06.2007. Ugovorena vrednost predmetnih radova iznosi 47.111.694,00 RSD čija vrednost se uvećava za pripadajući PDV i iznosi: 55.591.798,92 din. Pristupna saobraćajnica je duga 2,5 km. 
Centar za selekciju Za izgradnju centra za selekciju potpisan je Ugovor o donaciji sa Evropskom Agencijom za rekonstrukciju, od 20.03.2008. god, u iznosu od 3.000.000,00. Na tenderu za izvođača radova na centru za selekciju komunalnog otpada odabran je konzorcijum Drava-Ptuj i Atrik doo - Ljubljana. Ugovor je potpisan u maju 2008. godine a ugovorena vrednost predmetnih radova iznosi 4.020.000. Naknadno su zaključena dva aneksa Ugovora, od avgusta 2008. god, prema kojima su od EAR-a obezbeđena dodatna sredstva od 807.000 (ukupno 3.807.000,00) i 29.000.000,00 RSD iz sredstava NIP-a, a EAR je, kao ugovorna strana, promenila naziv koji sada glasi Delegacija Evropske zajednice u Republici Srbiji. 
Telo deponije Za izvođača radova na izgradnji tela deponije I i II faza (četiri etaže) na međunarodnom tenderu, sprovedenom prema pravilima Evropske banke za obnovu i razvoj, odabrana je italijanska firma UNIECO Soc. Coop. Ugovor br. 426 - 1 / 10 - 06 potpisan je 03. Juna 2010. god, a vrednost ponuđenih radova je 3.170.803,99. Rok za završetak radova od 9 meseci je produžen zbog pojave klizišta na lokaciji tela deponije. Sredstva se obezbeđuju iz kredita od EBRD, dok su sredstva u iznosu od 1,2 miliona Eura, za sanaciju klizišta, obezbeđena iz donacije švedske agencije SIDA. 
Izgradnja transfer stanica Sadašnja praksa u upravljanju komunalnim otpadom u opštinama nije u saglasnosti sa domaćim zakonskim regulativama. Otpad se oslaže na postojeće deponije i smetlišta za koje uglavnom nema potrebnih dozvola. Ove deponije će biti u upotrebi samo dok regionalna sanitarna deponija Duboko ne počne sa radom. Oprema za sakupljanje i transport otpada u navedenim opštinama je zastarela, kamioni i kontejneri su uglavnom nestandardni. Postojeće komunalne organizacije biće u obavezi da organizuju prikupljanje komunalnog otpada i da ga dopremaju na transfer stanicu. Obaveza komunalnih organizacija prestaje na kolskoj vagi transfer stanica, gde se vrši obračun dopremljenog otpada. Komunalni otpad iz Užica direktno će se odvoziti na deponiju. Transfer stanice su koncipirane da vrše prihvat komunalnog otpada, smanjene zapremine i pretovar u kamione za međugradski transport do deponije. Pretovarom otpada smanjuju se troškovi prevoza i postiže racionalnije korišćenje vremena za sakupljanje otpada. Prema studiji je planirana izgradnja 8 transfer stanica: Čačak, Požega, Ivanjica, Bajina Bašta, Kosjerić, Lučani, Arilje, Čajetina za koje treba izdvojiti 2.150.000. Nabavka opreme za transport komunalnog otpada od transfer stanice do deponije i opreme za deponovanje (razastiranje i prekrivanje otpada) Za međumesni transport komunalnog otpada od transfer stanice do lokacije deponije predviđeni su kamioni velike nosivosti. Na transfer stanicama otpad će se pretovarati u pres kontejnere. Kamioni koji će prevoziti otpad moraju, po pitanju emisije gasova, ispunjavati EURO 3 standarde. Takođe moraju ispunjavati zahtevane standarde po pitanju buke. Za operacije transporta ostatka otpada do tela deponije, rasprostiranje otpada, zbijanje i prekrivanje otpada inertnim materijalom predviđena su odgovarajuća vozila. Sredstva se obezbeđuju iz kredita od EBRD. Prema predviđenom planu i Projektu, odlaganje otpada će biti organizovano razmeštanjem po etažama i ćelijama. Zarad obezbeđivanja maksimalnog iskorišćenja prostora, sigurnosti i smanjenja uticaja na životnu sredinu, za rad na deponiji je predviđen kompaktor karakteristika koje mogu da odgovore na specifičnosti ovakvog rada. Radom na manjem prostoru sa većim koeficijentom kompresovanja otpada, koga će dnevno biti i do 250 tona, u isto vreme se štedi na prostoru, volumenu deponije, kao i smanjenju uticaja na životnu sredinu. Kompaktor će dakle biti u stalnoj fuknciji u toku čitavog radnog dana kako bi se zadovoljili zahtevi obima i tipa ovakvog rada i njegov kvalitet je bitan faktor u funkcionisanju Deponije. Na međunarodnom tenderu, sprovedenom prema pravilima EBRDa, odabran je kompaktor firme Bomag, a dobavljač je srpska firma " Mag-Bom " iz Beograda. Sredstva za nabavku kompaktora od 230.000 Eura obezbeđena su donacijom švedke agencije Sida. 
Regulacija (zacevljenje) Turskog potoka i proširenje Tela deponije Turski potok nastaje nedaleko od prostora predviđenog za izgradnju deponije 200 m od jugozapadne granice parcele predviđene za izgradnju deponije Duboko. Turski potok formiraju dva izvora, protiče sa južne strane parcele za deponiju dužinom od 500 m, nastavlja svoj tok prema reci Lužnici, u koju se uliva, tako da je njegov tok sve vreme ispod deponije Duboko. Reka Lužnica pripada slivu zapadne Morave. Zacevljenje je potrebno izvršiti jer postoji rizik zagađenja Turskog potoka tokom gradnje deponije, kao i rizik zagađenja u toku eksploatacije deponije, a zacevljenjem bi se eliminisali ovi rizici. Takođe, zacevljenje je potrebno za potencijalno proširenje deponije Duboko na drugu stranu Turskog potoka. Potok je potrebno zaceviti u dužini od 800 m. 
Proširenje tela deponije bi donelo neizmerno zapreminsko povećanje i konačno rešenje za višedecenijsko odlaganje otpada u svim lokalnim samoupravama Regije Duboko. 
