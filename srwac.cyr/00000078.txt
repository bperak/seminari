5. 0. 4 zakrpa u igri Vorld of vorkraft 
Napokon je stigao peč 5. 0. 4 u najmoćnijem veteranu MMORPG - a, Blizardovoj (Bliz zard) igrici Vorld of vorkraft (World of War craft) ili kako smo ga mi skratili odavno, Vovu. Ne koristim ovde prevod kao što je Svet ratne veštine, jer ga nijedan igrač u Srbiji ne koristi jednostavno, govorimo o najnovijoj zakrpici Vova koja nas polako uvodi u ono što će se dogoditi u najnovijoj ekstenziji Magle Pandarije (Mists of Pan daria). Blizarodovi forumi bruje što od nezadovoljstva, što od oduševljenja zbog drastičnih izmena u samim sistemima talenata svih klasa. Izmene su ogromne i čini se da sam Blizard pokušava da se drastično približi mentalitetu korisnika konzola, a ujedno i da potpuno zavlada Azijom i njenim igračima. Sam ton ekstenzije pripada azijskom miljeu, a nova rasa koju igrači mogu da zaigraju su pandareni, pandice, stvorene po ugledu na čuvenog heroja Čena Stormstauta (Chen Strom stout) koga su igrači vodili u okviru singl - plejer kampanje Frozen trona (Frozen Throne), ekstenzije Vorkrafta 3 (War craft 3). Plavih postova na Blizardovim forumima je neobično mnogo i u svima njima dominantna je jedna namera opravdanje za ovakve drastične izmene (što je i čudno, jer je Blizard bio veoma otvoren prema igračkoj zajednici i beta testiranje traje prilično dugo). Doduše, možda i ne bi trebalo sve ovo da iznenađuje, jer sama reakcija igrača na novu rasu nije bila baš najbolja nažalost, MMO koji je obećavao da sruši Vov, Star vors Old ripablik (Star Wars: The Old Repub lic) izneverio je očekivanja, a Gild vors 2 (Guild Wars 2) je tek u povoju da bismo dali neki ozbiljniji sud. 
Elem, sinoć se logovah na nalog i ono što me je prvo zateklo je izmena u samom UI Kao i obično posle pečeva, talenti su bili resetovani, ali kada sam otvorila panel za sama stabla talenata, neću da vas lažem, osetila sam ono nezadovoljstvo koje obično stari igrači imaju. Znala sam ja odavno za izmene i kako će one izgledati i grafički, zahvaljujući sajtu MMO Čempion (MMO Cham pion), ali sve je to nekako bilo daleko i nestvarno. Talenti su uprošćeni i sama igrica bukvalno vodi igrača za ruku. Dok me je gledalo zbunjeno lice moje drenajke maga, ja sam pokušavala da razumem kako sada ova čitava uprošćena papzjanija može da dovede do jedinstvenog performansa. Nisam ja pristalica besomučnog čitanja vodiča i stalnih računanja i grafikona sa sajta Elitist džerks (Elit ist Jerks), niti gledam s odobravanjem na igrače koji ovu igru izjednačavaju s poslom, ali za sada ne vidim način da se klase igraju na jedinstven način, s jedinstvenom gradnjom talenata karaktera (naši igrači bi prosto rekli s jedinstvenim spekovima). Talenti su sada podeljeni na nivoe (kao i pre), ali sada se vode kao prvi, drugi i treći izbor a jedini uslov za biranje talenta je zapravo nivo samog karaktera. Broj talenata je drastično smanjen i u principu, sada je mnogo lakše igrati nazovi hibridne specijalizacije (jer više ne postoji ulaganje poena u talente koji vam nisu potrebni, a morate ih imati da biste došli do željenog). Nažalost, sama igra vam sad daje suštinske moći u okviru osnovnog klasnog određenja škole koju ćete koristiti (vodi vas za ručicu), a samo biranje talenata ne menja suštinski ono što možete da uradite tako da je i izgradnja hibrida više smejurija, nego nešto što se može nazvati ozbiljnom igrom. Dakle, arkejn mag će instantno dobiti moći predviđene za dotične nivoe i dotičnu školu za koju se odredio (u okviru dela zvanog core abil i ties u zavisnosti od igračevog izbora škole, samo te moći će biti aktivne, a ne kao pre ovog peča kada su karakteri mogli da upotrebljavaju moći iz svih škola, bez obzira na predominantnu školu izabranu talentima), pa sad ako će da ih začini nekim talentom iz druge škole na volju mu, ali sve je u principu postalo ozvaničenje onog što nazivamo kuki - kater (cookie - cutter) sve je za vas već unapred određeno, vi samo birate čašu iz koje ćete popiti ovu igračku gorčinu. No, videćemo kada Pandarija dođe i kada se svi delovi slagalice slože, da li će sami hibridni performansi moći da se mere s onim koji pripadaju punom određenju u jednoj školi sposobnosti ili magije, i da li će uopšte imati bilo kakvu validnost u sadržajima najvišeg nivoa. Dobra strana svega ovoga je to što igrači sada više ne moraju non - stop da posećuju trenere tokom levelovanja. 
Zanimljiva su nova oživljavanja i prerade starih tamnica kao što su Skerletni manastir (Scar let Monastery) i Skolomans (Scholo mance). Delovi ovih tamnica su sada drugačije organizovani (recimo, Groblje (Grave yard) i Katedrala (Cathe dral) su sada spojeni u jedan deo, dok su Oružarnica (Armory) i Biblioteka (Library) zajedno) i napravljene su verzije ovih tamnica za niže nivoe igrača. Takođe, implementirane su nove animacije i za same karaktere igrača, a i mobove. Zanimljivo je bilo videti monahe iz Skerletnog manastira kako se kreću kao budući monasi iz Pandarije. 
Izmena je mnogo i neke od njih su veoma zanimljive, dok su druge možda čak i zabrinjavajuće ako govorimo o predviđanju budućnosti samog gejminga. Ja još uvek nisam sigurna u to da su ove velike promene nešto dobro. Početnicima će svakako odgovarati ovakav sistem talenata, ali ozbiljno je pitanje koliko će biti dobro za one koji su posvećeni samom sadržaju na poslednjem nivou igre kada ozbiljno takmičenje počne između samih klasa i igrača u okviru rejdinga. Valja sačekati 25. septembar i Magle Pandarije i videti potom kretanje broja pretplatnika na Vov. 
Uskoro Levijatan, novi dodatak Mes Efektu 3 i možda kratki pogled u sam nastavak franšize. 
