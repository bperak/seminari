Rade Ljubičić, predstavnik Pokreta 1389 istakao je da je Savez pisaca Rusije dodelio nagrade " Imperaskaja kultura " koja nosi ime Eduarda Volodina, Radovanu Karadžiću i Ratku Mladiću, a ceremonija uručenja održana je u Moskvi na Bogojavljenje, 19. januara 2009. Radovan Karadžić i Ratko Mladić su u kategoriji Slovensko bratstvo dobili nagradu za hrabrost, vernost i istrajnost u služenju jedinstvu pravoslavnih naroda. Sramota je da naša vlast umesto da se ponosi takvim ljudima, ona ih juri kao kriminalce. I današnja odluka da se u Hagu prekine suđenje Vojislavu Šešelju je skandalozna i pokazuje da je tu nemoguće izboriti se za pravdu i istinu.
Milenko Bodin, predsednik Studeničkog Kruga čitao je i komentarisao vesti Informacionog centra. Najznačajnija i najmonstruoznija je sa sajta e-novina, glasila tzv. Druge Srbije, grupacija koja je zapravo protiv Srbije. Taj sajt je na naslovnoj stranici objavio karikaturu pod nazivom " Smrt u doba recesije-poslednja patrijarhova velika avantura " na kojoj je prikazan patrijarh Pavle kako leži u bolničkom krevetu izgovarajući " Osećam da dolazi... " Autor je lazar Bodruža. Celokupna javnost mora da se podigne protiv ovakvih pojava, mora da reaguje i Srpska Pravoslavna Crkva i zaštiti svog patrijarha. Pozivamo i javnog tužioca da reaguje i spreči raspirivanje mržnje i zaustavi vređanje našeg patrijarha
Protesti se nastavljaju, uskoro će 200 dan protesta, i datumi koji su obeležili noviju srpsku istoriju. Red je da ih dočekamo zajedno na Trgu i pozivamo sve da nam se pridružite od 17 časova
Protesti protiv evroatlanskih integracija i haškog fašizma, održani su u Beogradu, 194 dan. Skup je, kao i uvek započeo molitvom.
Rade Ljubičić, predstavnik Pokreta 1389, govorio je o pogubnom radu ministarstva kulture i podsetio je da je to ministarstvo odobrilo 250.000 dinara Kviriji, udruženju koje promoviše prava homoseksualaca i lezbijki i pri tome na svom sajtu besomučno napada sve srpske instuticije, posebno Srpsku Pravoslavnu Crkvu. To ministarstvo je prethodnih dana štampalo bilten i pravi akcije " Srbija u Srbiji "? Na to se odvaja više miliona dinara, uprkos ekonomskoj krizi, i činjenici da mnoge kulturne instuticije od nacionalnog značaja imaju velike probleme u funkcionisanju.
Na protestima je ranije isticano koliko je naše obrazovanje ideološko obojeno, koliko se promovišu evroatlanske integracije po srednjim školama i fakultetima. Sada se dele brošure o vrednostima Evrope i njenim dostignućima. Pri tome se ne pravi razlika između Evrope i Evropske Unije, tako vešto manipulišući tim pojmovima, jer znamo da mnoge evropske zemlje nisu u EU. Sa druge strane, mnoge evropske vrednosti su zaista pozitivne tekovine čovečanstva, ali ih sama EU sve više krši, pri tome postajući sluškinja SAD.
Ljubičić je oštro kritikovao Udruženje novinara Srbije zbog njihove podrške vladajućem režimu i RTS-u da ukinu prenose Narodne Skupštine. Za to udruženje, kodeks i profesionalizam ništa ne znače i umesto da se bore za prava građana, za pravo na objektivno informisanje, oni nastoje da te slobode i prava ukinu
Milenko Bodin, predsednik Studeničkog Kruga, čitao je i komentarisao vesti Informacionog centra. Prva vest se odnosi na sakrivanje podataka o radijaciji posle bombardovanja Srbije. U Politici je izašlo nekoliko nastavaka o ovoj temi, i Bodin je tu činjenicu pohvalio, istakavši da je u našoj zemlji postala hrabrost objavljivati nešto protiv NATO i podsećati na zločine koji su nam počinjeni. Druga vest se odnosi na porast broja državnih službenika u Srbiji, od 5. oktobra 2000 do danas. Zvanični podaci govore da je 2000. godine bilo 8.000 državnih činovnika, a da je sada taj broj dostigao 28.000 i ako se tome dodaju zaposleni u policiji, bezbednosnim telima i raznim paradržavnim agencijama, taj broj dostiže 100.000 Jasno je da umesto proklamovane štednje imamo zapošljavanje partijskih kadrova. Treća vest govori o urušavanju američkog sistema. Javlja se novo zanimanje-učitelji preživljavanja, koji podučavaju građane kako se primremiti za život koji karakterišu terorizam, ekonomska kriza i slične teme koje muče SAD.
Današnji protest je jasno pokazao koliki je njegov kapacitet i opseg tema koje se na ozbiljan i analitičan način obrađuju na Trgu. Pored osnovnih tema protiv EU, NATO i HAGA, protest obuhvata i ekonomske, kulturne, obrazovne teme i sve druge oblasti koji se tiču razvoja i unapređenja srpskog društva i države Srbije
Protesti se nastavljaju, na Trgu od 17 časova Dolaze datumi koji su obeležili noviju srpsku istoriju i važno je da nas bude što više da pokažemo da nismo zaboravili zločine i nepravdu prema našoj zemlji koje su nam učinili naši " evroatlasnki prijatelji i saveznici ".
Protesti na Trgu Republike, održani su i danas 193. put Uprkos jakoj kiši, na skupu su se okupili građani kojima ni 30 stepeni tokom leta, ni - 15 tokom zime nisu mogli ništa, pa ih tako nije mogla pokolebati ni današnja kiša. Skup je započeo molitvom, ističući njegov pravoslavni i miroljubivi karakter.
Rade Ljubičić, predstavnik Pokreta 1389 govorio je o pritiscima na organizatore protesta. Podneto je više krivičnih prijava protiv organizatora, ali organizatori ističu da oni poseduju sve potrebne prijave i dozvole i da je ovo samo jedan vid pritiska. Ali nema predaje i popuštanja, vrednosti i ideje za koje se borimo su jače od njihove moći, medija, novaca.
Na skupu je prvi put govorila i Mara Knežević, pisac i novinar nedeljnika Pečat. Ona je govorila o skandaloznom odnosu prema knjigama. Ona je bila svedok, kako je kamion iz knjižare Milutin Bojić knjige odvozio na recikliranje, to jest na uništavanje Koliko je bila šokirana tim postupkom, tako su je duboko dirnule reakcije ljudi koji su videli da će biti uništeno više stotina knjiga koje su u sasvim zadovoljavajućem stanju. Ljudi su negodovali, borili se za knjige, vidno uzrujani i nezadovoljni. Pokazala je primerak jednje knjige do koje je došla, Basne Dositeja Obradovića. Sliku knjige možete uskoro videti i u našoj galeriji slika sa protesta. Gospođa Knežević je zapitala ko je i zašto doneo takvu odluku, zašto nisu bile podeljene našoj deci na Kosmetu ili u Skadru, gde su neka srpska udruženja tražila podršku države u oblasti kulture i knjiga.
Milenko Bodin, predsednik Studeničkog Kruga govorio je da su naši mediji postali žuti. Na naslovnim stranam su pevačice i proročice, a sve je manje mesta za ozbiljne teme i ljude. To je veoma opasan proces, jer kratak je put od žute štampe do žute istorije i svesti. Tome se moramo suprostaviti, zato se na ovom protestu govori često o medijima, obrazovanju, kulturnoj politici i zaštiti srpske kulture. Bodin je govorio i o novom statutu Vojvodine kojim se Vojvodina želi udaljiti od Srbije i stvoriti njen položaj nalik onom iz Ustava 1974. Na ovom mestu je taj statut od početka oštro kritikovan i drago nam je da sve više stranaka, pojedinaca kritikuju taj statut. Posebno je važan stav Srpske Pravoslavne Crkve čiji je Sveti arhijerejski Sinod izdao saopštenje kojim se izražava zabrinutost za srpsku državu i njen integritet. To je pozdravljeno od okupljenih građana znajući koliki je značaj naše Crkve za državu i sve Srbe.
Protesti na Trgu Republike održani su i danas, a skup je započeo molitvom. Današnji dan protesta bio je posvećen podsećanju na zločine NATOa tokom agresija na Republiku Srpsku i Srbiju. Sve države koje su u novim talasima ulazile u EU, kao uslov su imale i ulazak u NATO. Rade Ljubičić je istakao da Srbija, kao svaka suverena država ima pravo na alternativu i da parola EU nema alternativu nikako ne sme da bude vodeća u našoj javnosti i vlasti. Srbija ima pravo na alternativu, na izbor, ima pravo da slobodno bira sa kojim zemljama hoće da sarađuje. Nismo za izolaciju i ratove sa zapadom, ali hoćemo slobodu da donosimo odluke o sudbini naše države. Ukazano je da parole EU nema alternativu, koju naša vlada dosledno i pogubno sprovodi, nisu demokratija Organizatori ovog protesta pored brige za državne i nacionalne interese, ističu i ekonomske, kulturne, demografske vrednosti koje treba štititi i obnoviti, ali i vrednosti demokratije, ali one istinske gde će građani biti suvereni i slobodno odlučivati o vitalnim pitanjima. Zato je sa ovog mesta ukazivano na potrebe da se konstituiše Ustavni sud, da se poštuje Ustav Srbije, kritikovano je ukidanje prenosa Narodne Skupštine, kritikovanje koncentrisanje vlasti u rukama predsednika Tadića, što jasno govori o ozbiljnosti i sveobuhvatnosti zahteva ovih protesta. Protesti se nastavljaju, svaki dan od 17 časova, na Trgu Republike
Na Trgu Republike, održan je 191. dan protesta. Dok je većina građana lep dan iskoristila za šetanje i uživanje, građani koji se nedeljama okupljaju na protestima, svoje vreme su posvetili borbi za svoju otadžbinu Ta upornost i spremnost na žrtvu je ono što karakteriše ovaj protest i ta snaga mora doneti pobedu Skup je započeo molitvom.
Milenko Bodin, predsednik Studeničkog Kruga, udruženja ljubitelja srpskih manastira govorio je o vrednostima na kojima se temelji ovaj protest. Pored borbe protiv integracija Srbije u EU i NATO, i pored borbe protiv daljeg izručivanja Srba Hagu, ovaj protest karakterišu i pozitivni ciljevi i vrednosti. Oni se ogledaju u obnovi pravoslavlja u svakom pojednicu, ali i društvu i državi, zatim u zaštiti srpske kulture, istorije, identiteta, kao i zalaganje za saradnju sa svim prijateljskim državama, posebno sa Ruskom Federacijom i bratskim ruskim narodom.
Rade Ljubičić, predstavnik Pokreta 1389 govorio je o aktuelnoj političkoj situaciji u zemlji i nesposobnosti vladajućeg režima da zaštiti srpske nacionalne interese. Srbija tone u sve veću političku, ekonomsku krizu, uz sve veće ugrožavanje ustavnog poretka. Ugrožava se i demokratija, jer se sva vlast koncentriše u rukama jednog čoveka i tome se mora stati na put Ljubičić je najavio i intenziviranje protesta u narednom periodu, pogotovo u danima koji su izuzetno važni za srpski narod. Naravno, reč je o 17. februaru, danu jednostranog proglašenja nezavisnosti Kosova, 17. martu, danu dvostrukog pogroma nad Srbima na Kosmetu i 24. martu, danu kada je pre 10 godina započela agresija NATO na Srbiju i koja kontinuirano traje, samo promenjenim sredstvima.
Zato je važno da nas na Trgu bude sve više i pozivamo sve da nam se priključite, obavestite prijatelje, rođake, poznanike i dođite na Trg od 17 časova Pokažimo da Srbija nije zaboravila svoje žrtve i nepravdu koja joj je učinjena
Protesti koji se u organizaciji Pokreta 1389, Narodnog pokreta Srbije i Studeničkog kruga održavaju na Trgu Republike, održani su i danas, 190 dan. Skup je kao i uvek započeo molitvom.
Rade Ljubičić, predstavnik Pokreta 1389, istakao je da je sa svetskom finansijskom krizom, došlo do krize čitavog sistema i sloma potrošačke i profitne kulture. Očigledno je da je ovu krizu izazvao pogrešan sistem vrednosti, taj sistem je propao i zato se ovaj skup zalaže za obnovu tradicionalnih srpskih vrednosti i pravoslavlja. Naravno da treba prihvatiti i mnoga moderna dostignuća i tehnologije i na tom spoju graditi čvrste temelje srpskog društva i države.
Vladimir Kršljanin, predesednik Narodnog pokreta Srbije, podsetio je da se danas obeležava 10 godina od " pregovora " u Rambujeu. To je bila podvala i obmana zapada koji je na taj način želeo da okrivi Srbiju za rat, jer tobože nije pristala na mirno rešenje, a na takvo rešenje nije mogla pristati nijedna suverena država. Srbija nije pristala na transport NATO trupa kroz našu zemlju i njihovo neograničeno prisustvo. Strašno je da je na to pristala, mnogo godina kasnije, naša vlast da NATO trupe povremeno, u tajnosti transpotruju svoje resurse kroz našu zemlju. Kršljanin je istakao da je NATO odgovaran i za stvaranje bezbednosnih snaga Kosova. Naša vlada je to osudila, a samo 2 dana kasnije je ministar Šutanovac otišao u London na potpisivanje bezbednosnog i vojnog sporazuma sa Velikom Britanijom, jednom od vodećih zemalja NATOa. " Dokle će naša vlast da nas zamajava svojom marketinškom i kontradiktornom politikom i dokle će naši građani to da trpe. Neće još dugo ", zaključio je Kršljanin.
Milenko Bodin, predesednik Studeničkog kruga, govorio je o perfidnosti današnje agresije na Srbiju koja ne prestaje, samo se menjaju akteri i sredstava. Srbima, kao slavnom vojničkom narodu, uvek je bilo lako da se sa neprijateljem obračuna na bojnom polju. Ali danas se koriste medijski, finansijski i ekonomski resursi i kojima se okupira Srbija, ali i njima se mora stati na put. Ovaj protest je upravo jedan od načina da se širi istina i duh slobode. Bodin je pokazao i plakat kojim se pozivaju srpski studenti na školovanje u SAD i rekao da je to jedna od metoda širenja lažne slike o SAD kao obećanoj zemlji, a takva postoji još samo u Holivudu. Na to se nadovezao i Rade Ljubičić, koji je podsetio da je prošle godine nekoliko stotina studenata iz Srbije ostalo u SAD bez para, posla i da su molili roditelje da im pošalju pare da mogu da se vrate kući, jer u SAD niko nije želeo da im pomogne
Rade Ljubičić, predstavnik Pokreta 1389 komentarisao je izjavu britanskog ambasadora Stivena Vodsvorta. On je sam priznao da bi sada bilo mnogo više država koje priznaju Kosovo kao nezavisnu državu, da nema Rusije i Kine koje se tome oštro protive. Ovo priznanje je najbolji pokazatelj ko su nam prijatelji, a ko radi protiv naših vitalnih interesa. Naravno da Srbija nije dovoljno jaka da se državama protiv Britanije oštrije ekonomski i vojno suprostavi, ali je suludo i pogubno po nacoionalne interese ulaziti u intergacije sa takvim državama.
Milenko Bodin, predsednik Studeničkog kruga, udruženja ljubitelja srpskih manastrira, čitao je i komentarisao vesti Informacionog centra. Nataša Kandić je osuđena za klevetu Nikolića, tada lidera Srpske radikalne stranke optuživši ga bez ikakvih dokaza za ubistva civila? To je bio deo medijske mašinerije i propagande evroatlanskih struktura gde je trebalo oklevetati sve što je srpsko. Druga vest se odnosila na novi srpski vojni brend Lazar, višenamensko oklopono vozilo. To je jedna pozitivna vest u moru loših i pokazatelj da u našoj zemlji još uvek postoje stručni ljudi u svim oblastioma, a posebno u namenskoj industriji po kojoj je naša zemlja bila prepoznatljiva. Treća vest se odnosila na Indiju, na koju naše vlasti još uvek gledaju sa potcenjivanjem, uprkos velikom razvoju Indije, posebno u oblasti informacionih tehnologija. O tome svedoči i najavljena proizvodnja najjeftinijih laptova na svetu koji će koštati oko 500 rupija, što je oko 8 evra
Naravno, bilo je i reči o usvojenoj rezoluciji Evropskog parlamenta kojom se sve države pozivaju da priznaju Kosovo kao nezavisnu državu i poziva Srbija da ne ometa o samostalni razvoj Kosova. To je definitivni krah politike i Kosovo i Evropa, kraj svih iluzija da je moguće ići ka EU i čuvati Kosovo. Po ustavu, istoriji, ali i zdravom razumu svaki građanin i političar mora da se odluči za odbranu Kosova i da odmah prekine evroatlanske integracije
Protesti na Trgu Republike održani su i 188. dan, a njihova ispravnost i neophodnost se pokazuje svakim danom, a posebno u svetlu današnjih vesti. Skup je kasnio, jer 15 minuta jedna gospođa nije želela da se skloni od mesta gde se održava protest, neprestano provocirajući i pokušavajući da uništi neke od znakova sa protesta. Reagovala je i policija, a nakon što je otišla, skup je započeo molitvom.
Rade ljubičić, predstavnik Pokreta 1389, kritikovao je medije u Srbiji i vlast koja ne uviđa promene koje se dešavaju svetu. Kao u Kusturicinom filmu Podzemlje, gde su ljudi pod uticajem propagande, još uvek mislili da je rat, tako i naši mediji i vlast lažu građane i ponašaju se kao da su SAD jedina sila, a nisu, kao da nisu u velikoj krizi, kao da EU nije u velikoj institucionalnoj i finansijskoj krizi. A ne uviđaju koliko jačaju Rusija, Indija, Kina, o čemu svakodnevno govore i vesti Inforamcionog centra.
Branislav Jugović, urednik Informacionog centra pročitao je i komentarisao vesti do kojih je došao centar. Vesti su se odnosile na srpska sela u BiH koja dobijaju struju posle 12 godina, da se formiraju bezbednosne snage za brzo reagovanje Zajednice Nezavisnih Država, kao i da Rusija i Belorusija planiraju uvođenje zajedničke valute.
Vest koja je obeležila današnji dan i sam protest je odnos EU prema Kosovu i Metohiji. Na zasedanju Evropskog parlamenta predsedavajući EU, premijer Češke Mirek Topolanek i predsednik Evropske komisije Žozeo Manuel Barozo, raspravljali su o Kosmetu, povodom godišnjice samoproglašene nezavisnosti. Na sastanku je istaknuto " da će Češko predsedništvo uložiti sve napore za postepenu normalizaciju odnosa IZMEĐU SRBIJE I KOSOVA, a posebno za bilateralno ušečće u regionalnoj saradnji " (vest sa svih sajtova, videti i RTS) Na dnevnom redu Evropskog parlamenta biće rasprava i o rezoluciji Holanđanina Jost Lagendajka, gde se pozdravlja pristanak Srbije na EULEKS i insistira na realiziaciji plana Martija Ahtisarija.
Ovu vest je posebno apostrofirao i Rade Ljubičić naglasivši da sa ovim dokumentom EU i eventualno usvojenom rezolucijom označava kraj evropskih integracija Srbije Jer pored toga što su 22 članice EU priznale nezavisnost Kosova, poslale okupacionu misiju EULEKS, sada se EU jasno oglasila tražeći uspostavljanje dobrosusedskih odnosa Srbije i Kosova Predsednik Tadić je pobedio na izborima sa platformom i Kosovo i EU, ali je jasno da svako dalje približavanje ka EU znači i odustajanje od borbe za Kosovo. Zbog tako velike manipulacije on i cela vlada treba da podnesu ostavku, a da na vlast dođu ljudi koji će poštovati Ustav Srbije i dostojanstvo države i njenih građana. Ovo je veoma važna vest koja pokazuje ispravnost naše borbe i sigurno je da neće biti dozvoljeno da se ona zataška.
Srpski narodni pokret 1389 i Narodni pokret Srbije organizuju u četvrtak 5. februara u 14 sati ispred Palate pravde u ulici Savska 17 a izložbu fototografija NATO zločini tokom agresije na SRJ. Tokom izložbe predsedniku Okružnog suda u Beogradu biće predato pismo sa zahtevom da obavesti javnost šta je sa sudskim postupkom protiv 14 čelnika NATO zemalja koji su učestvovali u bombardovanju SRJ 1999. godine.
Ni deset godina posle NATO agresije nije doneta pravosnažna presuda protiv ratnih zločinica odgovornih za smrt oko 2500 građana. Posle ukidanja prvobitne presude od strane Vrhovnog suda, obustavljanjem postupka od strane Okružnog suda i nakon ukidanja Vojnih sudova nejasno je da li se i pred kojim sudom u Srbiji vodi postupak protiv NATO zločinaca. U Skladu sa Zakonom o preuzimanju nadležnosti Vojnih sudova predmet je 2004 godine trebao da se vrati na Okružni sudu Beogradu.
Kako krivično delo ratnog zločna nikad ne zastareva a većina optuženih se više ne nalazi na važnim državnim funkcijama u svojim zemljama smatramo da je sada pravi trenutak da se otvori pitanje njihove krivične odgovornosti. Ukoliko se pokaže da se postupak ne vodi ni pred jednim sudom, SNP 1389 će u saradnji sa drugim organizacija koje učestvuju u Anti-NATO kampanji povodom obeležavanja 10 godina od agresije podneti novu tužbu pred domaćim sudovima protiv NATO zločinaca.
Protesti koji se održavaju u centru Beograda, u potpunoj medijskoj blokadi, održani su danas 187. dan. Skup je započeo molitvom.
Okupljenima se prvo obratio Milenko Bodin, predsednik Studeničkog kruga, udruženja ljubitelja srpskih manastira. On je čitao i komentarisao vesti Informacionog centra. Prva se odnosila na novog ruskog patrijarha Kirila. Patrijarh Kiril je istakao " da je u osnovi stava Ruske pravoslavne crkve, pored principa poštovanja međunarodnog prava, princip uvažavanja viševekovne istorije Srbije za koju Kosovo i Metohija predstavlja istorijski i duhovni centar. " Ova podrška Ruske pravoslavne crkve, pored podrške države Rusije, je dokaz prijateljstva i bratskih odnosa dva naroda, istakao je Bodin. Ostale vesti se odnose na situaciju u Kubi, koja pored najboljeg obrazovnog i zdravstvenog sistema u Latinskoj americi, počinje da primenjuje i pomoć poljoprivrednicima, tako što im deli napuštene parcele. Treća vest Informacionog centra se odnosila na Iran i lansiranje prvog satelita iranske proizvodnje.
Borka Milankov, savetnik Pokreta 1389 za ljudska prava, prethodnih dana je boravila u Ženevi. Ona je razgovarala sa izvestiocima za ljudska prava mnogih međunarodnih institucija. Oni su saslušali zahteve ovog protesta, ali su posebno bili zgroženi kolike su medijske neslobode u Srbiji. Da građani nisu u mogućnosti da se upoznaju sa zahtevima protesta, jer nijedan mediji ne sme da izveštava i tako se krše osnovna ljudska prava građana, poput onog na pravo na slobodno informisanje. " Ostanimo uporni i ne dozvolimo da se nastavi uništavanje srpskog naroda, ali ovog puta to pokušavaju da urade iznutra. Obnovimo našu snagu i jedinstvo i uzdignimo našu Srbiju, zaključila je izlaganje gospođa Milankov, koje je privuklo pažnju i mnogobrojnih prolaznika na Trgu Republike.
Rade Ljubičić, predstavnik Pokreta 1389, komentarisao je hapšenje jednog građanina iz Pančeva i podnošenje prijave protiv njega zbog pretnji i uznemiravanja novinara B92. To je još jedan pokazatelj da je ta televizija iznad svih zakona u Srbiji i da je jedna od najmoćnijih ustanova u Srbiji. Ta televizija nikada nije odgovarala zbog sistematske propagande protiv srpskog naroda i srpskih nacionalnih intreresa, zbog kleveta i protiv samog Pokreta 1389. Da podsetimo ona je ovaj Pokret dovodila u vezu sa Nacionalnim strojem, sa skupom nacista u Beogradu, iako su to notorne neistine i laži O borbi protiv fašizma, između ostalog govore i parole sa našeg protesta, ali i pravoslavni i miroljubivi karakter protesta.
Protesti se nastavljaju, svakog dana od 17 časova se bori sa slobodnu i dostojanstvenu Srbiju, koju će voditi ljudi rukovođeni načelima patriotizma i Pravoslavlja.
