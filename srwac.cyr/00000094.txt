Učenici će se upoznati sa tehnologijom proizvodnje opekarskih proizvoda i njihovim namenama čime će im biti olakšano usvajanje sadržaja nastavnih predmeta Građevinski materijali i Građevinske konstrukcije. 
04.03.2008. - gostujuće predavanje u školi " Potisje " - Kanjiža 
GP " Napred " - Beograd 
Posetom fabrici betona " Napred " i laboratorijom za ispitivanje betona pri istoj fabrici učenici će se upoznati sa organizacijom i tehnologijom proizvodnje betonskih prefabrikata i njihovim namenama čime će im biti olakšano usvajanje sadržaja nastavnih predmeta Beton, Montažne konstrukcije, Građevinske konstrukcije i Građevinski materijali 
Posetom jednom stovarištu građevinskog materijala učenici će upoznati različite vrste materijala, načine skladištenja i mašine za utovar i istovar čime će im biti olakšano usvajanje sadržaja nastavnih predmeta Građevinski materijali, Građevinske konstrukcije i Organizacija građenja. 
Posetom projektnom birou " Trasa " učenici će upoznati metode projektovanja elemenata puta primenom računara čime će im biti olakšano usvajanje sadržaja nastavnih predmeta Putevi i Primena računara u građevinarstvu. 
Poseta Institutu za ispitivanje materijala Srbije. Učenici prve godine će posetiti Institut za ispitivanje opekarskih proizvoda i Institut za ispitivanje betona u okviru blok nastave iz predmeta Građevinske konstrukcije. Učenici će se upoznati sa načinom i metodama ispitivanja betona i opekarskih proizvoda. Ovim posetama će učenicima biti olakšano usvajanje sadržaja nastavnog predmeta Građevinske konstrukcije, Građevinski materijali i Beton. 
Poseta gradilištima visokograd. i niskogradnje. 
Učenici prve i četvrte godine u okviru predmeta Građevinske konstrukcije (blok nastava) i Praktična nastava posetiće šest gradilišta visokogradnje i dva gradilišta niskogradnje. 
Cilj poseta je da učenici na gradilištima sagledaju primenljivost i značaj teorijskih znanja i veština usvojenih tokom školovanja. 
Krajnji cilj je povezivanje teorijske nastave sa praksom. Sve posete imaju oblik obilazaka uz potrebna stručna objašnjenja domaćina gde učenici imaju priliku da postavljaju pitanja u vezi svega što ih interesuje iz oblasti izvođenja građevinskih radova. 
Izvođač radova i lokacija gradilišta će biti dogovoreni u toku školske godine tj. neposredno pre realizacije ovih poseta i prosleđeni upravi škole. 
Međunarodna kompanija " Xella " će učenicima prve godine predstaviti svoj proizvodni program " YTONG ". Predavanja će biti organizovana u školskoj biblioteci i prezentirana na savremen način. Ovim predavanjima će biti olakšano usvajanje sadržaja nastavnih predmeta Građevinske konstrukcije i Građevinski materijali. 
