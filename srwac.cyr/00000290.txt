Eksperti govore pištoljima da, vlast ne
26.07.2012. -
Prvi zamenik predsednika Saveta federacije Aleksandar Trošin predstavio je ekspertski izveštaj koji obralzaže pravo građana na posedovanje oružja kratke cevi. To je prvi korak ka pripremi nacrta zakona o legalizaciji pištolja i revolvera, koji može da bude dat Državnoj dumi na razmatranje u jesenjem zasedanju. Trošinovi oponenti se plaše da će naoružavanje građana dovesti do buma nasilja.
Autori referata, pozivajući se na rusko i strano iskustvo, uveravaju da se ni u jednoj zemlji ovaj bum nije desio, naprotiv, sa legalizacijom oružja kriminal se uvek smanjivao. Da uzmemo bivše sovjetske republike. U zemljama Baltika i Moldaviji građani mogu da kupe i nose revolvere i pištolje. Broj ubistava u svim tim zemljama se smanjuje.
Pristalice liberalizacije tržišta oružja obećavaju i osetan ekonomski efekat. Već danas među potencijalnim kupcima kratkih cevi može da bude milion i po ljudi. Rad oružarskih i servisnih firmi u toku pet godina će dati ruskom unutrašnjem bruto proizvodu dodatnih bilion rubalja.
- Pošto smo počeli da kupujemo traumatsko oružje, gasno i svo ostalo građansko oružje, desilo se ono što verovatno niko nije očekivao. Sve porodične svađe, sve probleme na putevima naši građani sada rešavaju pomoću traumatskog oružja.
Ekspert podvlači da kada bi se u rukama ruskih građana našlo pravo oružje, zemlju bi očekivao neviđeni talas nasilja.
Ipak sada je u rukama građana oko 6,5 miliona jedinica legalnog vatrenog oružja. Dugačke cevi. To nisu samo dvocevke, već i verzije jurišnog oružja, i modeli koji su u naoružanju stranih specijalnih odreda. Ali krv se ne proliva. Po rečima člana ekspertske grupe Marije Butine, čak među vlasnicima odiozne traumatike udeo prekršaja ne dostiže do jedne desetine procenta, a među vlasnicima pravog oružja taj pokazatelj je ništavan.
Slučaj je užasan. Ali štama, razmatrajući strašne detalje, prećutkuje da u gradiću Aurora, gde se desila tragedija, oružje nije dozvoljeno. Čestiti građani nisu imali šanse da se zaštite od manijaka. A publika na stadionu u državi Delaver je imala tu šansu. Početkom juna troje kriminalaca je pucalo za vreme fudbalske utakmice. Maosvnu klanicu su sprečili naoružani građani, koji su smrtno ranili jednog od napadača.
Autori referata priznaju da je protivnika građanskog oružja u ruskom društvu više nego pristalica. Ali predlažu da se ne izvode ishitreni zaključci, već da se pažljivo prouče svi razlozi uz uključivanje eksperata i javnog mnjenja. Aleksandar Toršin je već izjavio da neće žuriti da preda Državnoj dumi nacrt zakona o legalizaciji oružja kratke cevi. Dokument treba brižljivo i svestrano proraditi neophodno je uzeti u obzir sve aspekte dobijanja, posedovanja i primene od strane građana pištolja i revolvera. Uz to po priznanju zamenika predsednika Saveta federacije, njegova inicijativa za sada nije naišla podršku u predsendičkoj administraciji i MUP-u.
