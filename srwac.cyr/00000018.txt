Registar hemikalija je uspostavljen kako bi se napravio inventar hemikalija koje se nalaze u prometu u Republici Srbiji, a u cilju: sistematskog praćenja hemikalija, praćenja i minimizacije rizika koje hemikalije predstavljaju po zdravlje ljudi i životnu sredinu, kontrole načina korišćenja supstanci koje izazivaju zabrinutost, sprovođenja ograničenja i zabrana proizvodnje, stavljanja u promet i korišćenja hemikalija. 
Obaveza privrednih subjekata da izvrše prijavu u Registar hemikalija ima za cilj i da se prepoznaju domaći privredni subjekti koji će jednog dana imati obavezu sprovođenja postupka registracije i autorizacije (u skladu sa odredbama REACH) i na taj način dobiti smernice o budućim obavezama u EU. 
Koje hemikalije se upisuju u Registar hemikalija? 
U Registar hemikalija se upisuju hemikalije koje se proizvode ili uvoze na tržište Republike Srbije, bez obzira da li su klasifikovane kao opasne ili ne. 
Koji su izuzeci od upisa u Registar hemikalija? 
U Registar hemikalija se ne upisuju hemikalije koje se na godišnjem nivou stavljaju u promet u količinama koje su ispod donje granice propisane Pravilnikom o Registru hemikalija (" Službeni glasnik RS ", broj 100 / 11, 16 / 12 i 47 / 12) hemikalije koje se ne mogu svrstati ni pod jedan od carinskih tarifnih brojeva datih u Prilogu 1 Pravilnika o Registru hemikalija, kao ni hemikalije koje se u finalnom obliku stavljaju u promet kao: 
biocidni proizvodi; 
sredstva za zaštitu bilja; 
lekovi i medicinska sredstva koja se koriste u humanoj i veterinarskoj medicini; 
kozmetički proizvodi; 
hrana, prehrambeni aditivi i arome; 
hrana za životinje i aditivi za tu hranu. 
Napomena: sirovine koje se koriste u proizvodnji gore navedenih finalnih oblika nisu izuzete od upisa u Registar hemikalija, osim sirovina i aditiva koji se koriste u proizvodnji hrane jer se u skladu sa Zakonom o bezbednosti hrane definišu kao hrana. 
Ko ima obavezu dostavljanja podataka za upis u Registar hemikalija? 
Šta se dostavlja Agenciji prilikom prijave hemikalija radi upisa u Registar? 
prijava radi upisa hemikalije u Registar hemikalija (potpisana i pečatirana); 
1. opšte podatke o hemikaliji (registarski broj hemikalije, trgovačko ime hemikalije, broj hemikalija u grupi hemikalija, carinsku tarifnu oznaku i količinu u kojoj je hemikalija stavljena u promet na godišnjem nivou); 
Uredbu o klasifikaciji delatnosti na osnovu koje se određuje sektor industrije možete preuzeti OVDE: 
4. obeležavanje hemikalije; 
5. sastav hemikalije: 
- CAS broj, EC broj i REACH registarski broj, ako su dodeljeni; 
- hemijski naziv za supstancu ili trgovačko ime za smešu; 
- za sastojak klasifikovan kao opasan: klasifikaciju prema propisu kojim se uređuje klasifikacija, pakovanje i obeležavanje hemikalije i određenog proizvoda (u daljem tekstu: DSD / DPD pravilnik) (znak opasnosti, pisano upozorenje, kategoriju efekta za supstance koje su klasifikovane kao karcinogene, mutagene ili toksične po reprodukciju (CMR supstance) i oznaku rizika) odnosno klasifikaciju prema propisu kojim se uređuje klasifikacija, pakovanje i obeležavanje hemikalije i određenog proizvoda u skladu sa Globalno harmonizovanim sistemom za klasifikaciju i obeležavanje UN (u daljem tekstu: CLP / GHS pravilnik) (klasu opasnosti i kategoriju opasnosti, obaveštenje o opasnosti); 
- maseni udeo izražen u procentima. 
Napomena: ukoliko se u Registar prijavljuje detergent pored propisanih podataka upisuju se i podaci o surfaktantu. 
Kada, kako i gde dostaviti dokumentaciju? 
Do 31. marta tekuće godine, Agenciji za hemikalije proizvođač, uvoznik ili dalji korisnik imaju obavezu podnošenja prijave radi upisa hemikalija u Registar hemikalija koje su stavljene u promet u prethodnoj godini. 
Dosije o hemikaliji se dostavlja u štampanom, odnosno elektronskom obliku (narezan na CD) i mora biti potpisan od strane odgovornog lica i imati pečat, odnosno kvalifikovani elektronski potpis. 
Podaci se dostavljaju Agenciji za hemikalije preko pisarnice, ili putem preporučene pošte. 
