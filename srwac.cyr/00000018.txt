LEPI JOVA (Impatiens) 
Lepi jova, jednogodišnja biljka koja je u narodu najpoznatija pod ovim imenom, poreklom je iz Zanzibara. 
Spada među najpopularnije biljke u baštovanstvu, ali sa opravdanim razlogom. 
Lepi jova je skromna biljka za negu i održavanje, a pri tom je vrlo izdašna kad je cvetanje u pitanju pa tako cveta od maja do novemra. Cveta u svim bojama od crvene. ružičaste, narandžaste do bele, ali i u kombinacijama svih ovih boja. Jedino je nema u žutoj i plavoj boji. Cvetovi mogu biti i dupli. 
Može biti polegljivog rasta gde se grane šire od samog početka stabljike i uspravnog rasta, kada dostiže visinu i do 40 cm. 
Sobzirom na tako lep izgled od nje se mogu praviti cvetni stubovi gde se napravi metalna konstrukcija na koju se postavljaju kaskadno žardinjere, tako da se vide samo cvetovi. Takav detalj je veoma lep kako na javnoj površini tako i na terasi. Zadnjih godina se takvi cvetni oblici javljju i kod nas, dok su svetu popularni više od deset godina unazad. 
Pri tome ima i veoma dobro svojstvo da nije interesantna insektima-dakle, retko oboleva. 
Takođe, zanimljivo je da može da raste i u senci, ali joj najviše odgovaraju mesta gde greje jutarnje sunce, a posle podne je u hladu. 
Zemljište u kome najbolje uspeva je propusno, nikako sabijeno, koje zadržava vodu, jer se ova biljka zaliva redovno, ali ne sa mnogo vode. Od viška vode strada. 
I kad je prihranjivanje u pitanju, treba to činiti umereno-jednom nedeljno. 
Lepi jova je biljka koja je veoma dekorativna bilo da je zasađina na otvorenom ili ukrašava terasu u žardinjerama. 
