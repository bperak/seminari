Centralna politička tema uskoro bi trebalo da bude rekonstrukcija Vlade Srbije. Podržavate li je?
- Nećemo dobiti više para ukoliko smanjimo broj ministara. Ne znam kolike ćemo to uštede imati ako ugasimo neko ministarstvo, jer neko mora da radi taj posao? Stav JS je da bi trebalo smanjiti administraciju i broj državnih sekretara, kojih ima mnogo više nego ministara.
Znači li to da se protivite smanjenju broju ministara?
- Ukoliko se ide na smanjenje vlade to bi trebalo sprovesti posle sledećih izbora. Nemam ništa protiv ukoliko predsednik Tadić bude insistirao na smanjenju broja ministara, a Jedinstvena Srbija će glasati za svaki dogovor naših partnera, jer naša stranka nema ministre. Ali, mislim da će partije u vladajućoj koaliciji teško da se dogovore oko rekonstrukcije vlade.
Imate li neki zahtev ko bi trebalo da ode od članova vlade, čijim radom niste zadovoljni?
- Neću, nemam uopšte ambiciju da budem ministar. Nisam tražio nijednog ministra, a mogao sam da biram šta hoću da budem.
Koju poziciju su vam nudili koalicioni partneri?
- Pitali su me sto puta šta hoćeš da budeš, a ja sam uvek odgovarao neću ništa.
Zašto niste hteli ništa?
- Nas u Jedinstvenoj Srbiji ne interesuje vlast, nego ekonomski prosperitet, nova radna mesta, ulazak u EU...
Osim za rezove u Cvetkovićevom kabinetu, predsednik Tadić se zalaže i za smanjenje narodnih poslanika sa 250 na 150. Hoće li proći taj predlog?
- Teško. Broj poslanika je ustavna kategorija, a da bi Ustav bio promenjen potrebna je podrška dvotrećinske većine u parlamentu. A u ovoj ili u nekoj budućoj konstelaciji političkih snaga sam siguran da to neće biti moguće.
Ne verujete da će doći do promene Ustava, iako to sem predsednika Tadića traži i Mlađan Dinkić?
- Sumnjam da će Ustav biti promenjen.
Kolike su šanse da zaživi projekat regionalizacije Srbije?
- To je pravo svih da predlažu, ali prava regionalizacija Srbije mora da se sprovede u ekonomskom smislu da vidimo koliko će to para biti više za pojedine opštine i po kom kriterijumu će se deliti lokalnim zajednicama.
Pretpostavljam da ste vi zadovoljni koliko novca dobija Jagodina iz republičkog budžeta?
- Smanjena su nam transferna sredstva, jer smo u kategoriji razvijenih gradova. Imamo izvorne prihode, a samo u jednoj ulici gradi se devet višespratnica. Ne postoji takva ulica u Srbiji u kojoj se toliko gradi...
Neki smataraju da imate protekciju u Vladi za veći priliv finansijskih sredstava?
- Sve što sam napravio u Jagodini, to je urađeno pre formiranja ove vlade 2008. godine. I Akva park i Muzej voštanih figura i Zoološki vrt i FK Jagodina je ušla u prvu ligu... Sada samo krečim ono što sam napravio.
Podržavate li prodaju Telekoma?
Strahujte li od koalicije naprednjaka sa Velimirom Ilićem, Vulinom i Karićem da bi mogla da ugrozi vladu i izdejstvuje vanredne parlamentarne izbore?
- Imam svoju koaliciju sa SPS i PUPS i ne razmišljam o tuđim, niti ko će da pobedi na sledećim izborima, koji mislim neće biti pre 2012. Razmišljam samo kako nešto da uradim da bi građanima Srbije bilo bolje.
Kako posluje Zoološki vrt u Jagodini koji je simbol ove vlade?
- Jagodinu je ove godine posetilo 500 hiljada turista. Nije to prihod samo od ulaznica, nego ljudi moraju nešto da jedu, piju, spavaju...
Zašto niste dozvolili formiranje komunalne policije u vašem gradu?
- Komunalna policija služi da kažnjava narod. To je demonstracija sile. Jedino je u Beogradu potrebna ta policija. Dosta nam je sankcija i restrikcija, poput Zakona o saobraćaju i kažnjavanja vozača bodovima.
Često ste tražili da se funkcioneri odreknu visokih primanja zbog krize, Stiče se utisak da vas nisu poslušali?
- Tražio sam da se ukinu dnevnice poslanicima i ukinute su. Tražio sam da članovi gradskog veća u Jagodini ne primaju plate i ne primaju, dok u drugim gradovima primaju i do 100 hiljada dinara. Odbornici u Jagodini ne primaju plate, dok u drugim opštinama primaju i do 40.000 dinara. Nije nas narod glasao da primamo plate, a oni da ostaju bez posla.
Kada će fudbaleri Jagodine u Evropu?
- Naše ambicije su da to bude sledeće godine.
Šta očekujete od pregovora Beograda i Prištine, pošto već ima pesimističnih tonova zbog toga što je Borko Stefanović imanovan za šef srpskog tima?
- Mislim da je Borko Stefanović kompetentan, imajući u vidu da je najbliži saradnik ministru spoljnih poslova, da ima dobre međunarodne kontakte, da vrlo dobro poznaje tu materiju. To je odličan izbor.
Socijalisti su postavili cilj da na sledećim izborima osvoje 20 odsto glasova, verovatno očekujući vašu pomoć. Koliko je to realno?
- Naravno da moramo da se borimo. Imamo takve ambicije, jer smo na ponovljenim lokalnim izborima dobijali duplo više glasova nego na parlamentarnim izborima 2008.
- Sada ne možete da garantujete ni da će supruga i muž koji imaju tri deteta da budu u braku do kraja 2010.
Jeste li nekada pričali sa ministrom policije Ivicom Dačićem o Cecinom slučaju, koji je, takođe, navodno štiti zbog komšijskih veza iz njihovog zavičaja Žitorađe?
- Ceca nikada nije tražila pomoć od nas za tako nešto. Ona se sama bori.
Kakav epilog očekujete? Hoće li biti podignuta optužnica do kraja godine, kako se spekuliše, ili će Ceca izaći kao pobednik?
Vi očigledno verujete da je nevina?
- Ne mešam se u rad sudstva.
Kad smo već kod estrade, dotiču li vas prozivke Jelene Karleuše koja vas je javno vređala?
