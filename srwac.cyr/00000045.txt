1. Etapa: Niš - kružna trka (98,7 km) 
utorak, 11. jun 2012. 
Stefanović šesti u Nišu 
NIŠ, 11. jun 
Stefan Stefanović, mladi biciklista čačanskog Borca, član srpske kombinovane ekipe Festina, osvojio je šesto mesto u prvoj etapi trke 53. Kroz Srbiju voženoj po jakoj kiši ulicama Niša. Prvo mesto osvojio je Bugarin Aleksandar Aleksijev (nacionalni tim), ispred Huruma Sondernmana (Norveška, Oneko) i Artema Jaharova (Kazahstan, Astana). 
Etapu, koja je trebalo da bude dugačka 98,7 km (sedam krugova) su, zbog izuzetno loših vremenskih uslova, jake kiše i klizavog kolovoza biciklisti prekinuli posle 22 km (jednog i po kruga) i uz dogovor sa komesarom UCI Belginjacem Lukom Gejsenom, vratili su se na cilj, gde je ponov dat start i vozila su se dva kruga bez merenje vremenske rezlike (svi učesnic dobili su vreme prvog, 37,20 minuta). 
Sprint u cilju bio je samo za majice, pa će tako Bugarin Aleksijev u drugoj etapi u sredu 12. juna od Niša do Bora (137 km) nositi žutu majicu Vestern uninon Sap, a osvojio je i plavu majcu Sosijete ženeral banke za najboljeg na prolaznim ciljevima. Zelenu majicu Farmakoma MB za najboljeg brdskog vozača poneće Jaharov kome je pripala i bela majica Ministarstva omladine i sporta Srbije za najboljeg vozača do 23 godine. Zvanični merilac vremena firma BPS darovala je pobednika časovnikom Festina sa znakom trke Kroz Srbiju. Trku Kroz Srbiju, koja se vozi pod pokroviteljstvom predsednika Srbije Tomislava Niklića, na svečanoj bini u Nišu svečano je otvorio gradonačelnik Zoran Perišić u prisustvu direktora organizacije trke Ljube Živanovića, predstavnika sponzora i brojnih uglednih zvanica. 
Moto trke je Turizam, kultura i biciklizam zajedno a voziće se putevima rimskih careva u u okviru obeležavanja 1.700 godina Milanskog edikta. Učestvuje 119 biciklista u 24 ekipe, sa biciklistima iz 24 zemlje. I pored kiše veći broj građana Niša pozdravio je učesnike. 
