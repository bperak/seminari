Sadržaj 
Nižnji Novgorod je smešten u dolini reke Volge, na ušću reke Oke. Na Volgi postoji nekoliko rečnih ostrva. Reljef oko grada je nizikski. Na prostoru grada postoji nekoliko manjih rijeka i jezera (najznačajnije je jezero Meščerskoje). Severno od grada na Volgi je veliko veštačko jezero Nižnji Novgorod koje se službeno još uvek zove Gorkovsko veštačko jezero prema imenu Gorki. U blizini Nižnjeg Novgoroda su gradovi Bor i Dzeržinsk. 
Grad je osnovao Veliki Vojvoda Jurij II od Rusije 1221. godine na ušću dve važne reke Oke i Volge. Bio je glavna tvrđava koja je čuvala granicu, a prednost je bio rov oko nje koji su formirale dve reke. 
Veliki vojvoda Dmitrij Konstantinovič (1323 - 1383) nastojao je da svoju prestonicu napravi konkurentnom Moskvi, izgradivši kamenu citadelu i nekoliko crkava i postavši pokrovitelj istoričara. Ovde je napisana i Ruska Prva Hronika ili Laurentijanov kodeks 1377. godine. Od 1392. Nižnji Novgorod je deo Velike moskovske kneževine. Nakon toga centar Rusije je postala Moskva, a značaj Nižnjeg Novgoroda je opao. 
Krimski Tatari su razorili grad 1408. Moskovski kneževi su ga brzo obnovili i sagradili jaku tvrđavu (kremlj) prvenstveno za borbu protiv Tatara iz Kazana. 
U kasnijim vekovima u doba Ruskog carstva Nižnji Novgorod je bio prvenstveno značajan trgovački centar. Od 1817. se u gradu održavao Makarjev sajam, jedan od najznačajnijih svetskih sajmova. Početkom 20. veka počela se razvijati industrija (posebno metaloprerađivačka). 
Sovjetska vlast je 1927. sagradila prvi most preko Volge. 1932. je grad nazvan Gorki prema književniku Maksimu Gorkom koji je rođen u gradu. U Gorki je bio proteran ruski fizičar Andrej Saharov koji je tamo bio u izolaciji. Zbog njega je Gorki bio zatvoreni grad i u njega niko nije smeo ući bez posebne dozvole. Time se htelo spriječiti Saharovljeva komunikacija sa svijetom. Nakon pada komunizma 1991. grad je otvorren i svako sme slobodno ući u njega. Vraćeno mu je staro ime Nižnji Novgorod ukazom Borisa Jeljcina. 
