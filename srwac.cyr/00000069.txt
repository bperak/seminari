Vesti
29. maja 2011. godine u Rakovici, održana je redovna izborna skupština DO Rakovica. Za predsednika je izabran Marko Spasić, a za članove stalnog sastava DO Rakovica izabrani su: Nikola Kožović, Boris Đerić, Maja Đokvučić, Petar Jovanović, Gordana Lukić, Ana Čolović, Tamara Šurlan, Milan Radivojević, Aleksandar Topalović, Ana Jojić, Aleksandra Jevtić, i Nikola Petrović.
Demokratska omladina Kruševac je 28.05.2011. godine, na platou ispred Doma sindikata, organizovala prikpuljanje potpisa za osnivanje Regionalne međudržavne komisije (REKOM), čiji je cilj utvrđivanje i objavljivanje činjenica o svim žrtvama ratova na teritoriji bivše Jugoslavije u periodu od 1991 2001. godine, tokom trogodišnjeg perioda.
Akciju je svojim učešćem podržao i Gradski odbor Demokratske stranke kao i dve nevladine organizacije. Dvadesetak aktivista Demokratske omladine je prikupilo 382 potpisa, uključujući i potpise gradonačelnika Kruševca, Dragana Jovanovića, i ostalih javnih funkcionera grada Kruševca. Akciju je medijski ispratila RTV \ ' \ ' Kruševac \ ' \ ' i TV \ ' \ ' Jefimija \ ' \ '.
Klub Demokratske omladine u Kragujevcu danas je organizovao akciju prikupljanja potpisa za inincijativu za osnivanje Regionalne komisije za utvrđivanje činjenica o ratnim zločinima i drugim teškim povredama ljudskih prava na teritoriji bivše SFRJ (REKOM).
Demokratska stranka je prva politička organizacija koja je potpisala ovu inicijativu.
Klub Demokratske omladine, koji čine mladi i odgovorni ljudi, smatra da je veoma važno da se utvrde činjenice o zločinima i o teškim krivičnim delima počinjenim na teritoriji bivše SFRJ od 1991. do 2001. godine. Bitno je da se prizna nepravda naneta žrtvama kao i da se dođe do rasvetljavanja sudbina nestalih lica izjavila je Jovana Jovanović, predsednica kluba Demokratske omladine, i dodala porodice žrtava zaslužuju da se sazna istina o počinjinim zločinima, a oni koji su te zločine počinili treba da odgovaraju za svoja dela.
Građani Kragujevca su podržali ovu inicijativu, i danas je prikupljeno nešto više od 300 potpisa.
Verujemo da je ovo put ka postizanju izvinjenja i pomirenja u regionu. Nadamo se da će se i druge političke organizacije uključiti i podržati ovu inicijativu, zaključila je Jovanovićeva.
Klub Demokratske omladine Varvarin je u subotu 28.05.2011. godine u 12 sati oganizovao akciju prikupljanja potpisa građana za osnivanje Regionalne međudržavne komisije - REKOM, koja treba da ispita činjenice o žrtvama ratova na prostoru bivše SFRJ.
Na postavljenom štandu, potpise je dao veliki broj građana opštine Varvarin. Akciju prikupljanja potpisa za osnivanje ovog vansudskog tela, pored omladinaca, podržao je i Opštinski odbor DS Varvarin.
Klub Demokratske omladine Vrnjačka Banja je 28.05.2011. godine sa početkom u 11 časova u centru Vrnjačke Banje izašla sa REKOM štandom i na taj način dala svoj doprinos u solidarisanju i angažovanju oko samog projekta. U razgovoru sa građanima Vrnjačke Banje skupljali smo potpise za osnivanje i pokretanje same koalicije, upoznavali građane sa samim inicijativom REKOM-a, delili propagandni materijal i propagirali inicijativu na najbolji način.
Istakao bih sa ponosom da su se akciji pridružili i omladinci SPS-a kao i predstavnik omladine LDP-a jer je od krucijalnog značaja da se u maloj sredini kao što je Vrnjačka Banja pokaže gradjanima, da su mladi spremni da sarađuju oko ovako bitnih stvari koje se tiču života i budućnosti mladih ljudi u regionu. Cela akcija je medijski propraćena i naišla na veliko oduševljenje stanovništva.
Klub Demokratske omladine Topola je podržao inicijativu koalicije 1500 organizacija civilnog društva iz cele bivše SFRJ za formiranje nezavisne regionalne međunarodne komisije REKOM za utvrđivanje činjenica o svim žrtvama ratnih zločina i drugih teških kršenja ljudskih prava počinjenih na teritoriji bivše SFRJ u periodu od 1991. 2001.
Klub Demokratske omladine je 28.05. 2011. u jutarnjim časovima organizovao štand u centru Topole na kome su građani bili upoznati sa ciljevima ove akcije i gde su mogli da dobiju flajere i da potpišu peticiju za formiranje ove komisije. Veliki broj građana Topole je pokazao zainteresovanost za ovu inicijativu.
Klub Demokratske omladine Vranja učestvovao je u akciji podrške prikupljanja potpisa Rekom-u, u organizaciji NVO Inicijativa mladih za ljudska prava. Naš cilj je da se formira komisija koja će utvrditi činjenice o ratnim zločinima i drugim kršenjima ljudskih prava na teritoriji nekadašnje Jugoslavije 1991 - 2001.
Demokratska omladina će uvek podržati ovakve i slične aktivnosti jer civilizacijska stvar je utvrditi tačno koliko žrtava je bilo, kakva je sudbina ljudi koji se trenutno vode kao nestali. Važno je zbog budućnosti, kako bi prepoznali ono što se desilo u prošlosti.
U subotu 28 maja 2011 god. u vremenskom intervalu od 18 do 20 časova u Rumi, održana je akcija Demokratske omladine za pomoć pri prikupljanju potpisa za inicijativu REKOM.
Desetak omladinaca u saradnji sa koordinatorom za Srem prikupilo je veliki broj potpisa. Među potpisnicima su bili Narodni poslanik Vlatko Ratković, Pokrajinski poslanik Nenad Borović koji je ujedno i predsednik Skupštine opštine Ruma i Predsednik opštine Ruma Goran Vuković. Celu akciju je propratila Regionalna Sremska televizija
U subotu 28.05.2011, klub Demokratske omladine Gornji Milanovac se priključio akciji prikupljanja potpisa za osnivanje REKOM-a. Sama akcija je protekla veoma zapaženo i uspešno. Za nekoliko sati prikupljeno je stotinak potpisa.
Akciju se nastavlja u ponedeljak, pa se iskreno nadamo da će mnogo više građana podržati ovu inicijativu i pomoći u osnivanju ove institucije.
Klub Demokratske omladine Sombor je u subotu, 28.05.2011. postavio štand i tom prilikom su se prikupljali potpisi i delio informativni materijal REKOM-a.
Pored štanda koji je održan u subotu, omladinci Demokratkse stranke aktivno učestvuju u akciji prikupljanja potpisa, kako bi se što veći broj građana pružio podršku REKOM-u.
Na štandu u centru grada, uz pomoć letaka i biltena, trudili smo se da približimo sugrađanima ideju o potrebi osnivanje jedne ovakve komisije. Reakcije su bile pozitivne, o čemu govori veliki broj potpisa podrške.
Klub Demokratske omladine Leskovac održao je štand na Širokoj čaršiji na kome je informisao svoje sugrađane o inicijativi za osnivanje REKOM-a. Ovom prilikom prikupljani su potpisi za osnivanje istog. Akciju su podržali funkcioneri Gradskog odbora Demokratske stranke.
Koalicija za REKOM predlaže da države osnuju REKOM, nezavisnu, međudržavnu Regionalnu komisiju za utvrđivanje činjenica o žrtvama ratnih zločina i drugih teških kršenja ljudskih prava počinjenih na teritoriji bivše SFRJ u periodu od 1991. do 2001. godine. Demokratska stranka, kao prva politička partija, potpisala je ovu Inicijativu, iza koje stoji 1500 organizacija civilnog društva, pojedinaca iz svih država nastalih raspadom bivše SFRJ.
Među njima su i udruženja roditelja i porodica nestalih osoba, veterana, novinara, predstavnika manjinskih etničkih zajednica, organizacija za zaštitu ljudskih prava i sl. Akcija KDO Paraćin se nastavlja i narednih dana, organizacijom štandova, sve do ispunjenja neophodnog broja potpisa.
Demokratska omladina je ovom akcijom poslala poruku da se ne zaborave ratni zločini na teritoriji bivše SFRJ, da se ne dogode novi i da Srbija konačno postane deo Evropske Unije.
U subotu 28.05.2011. godine, KDO Sremski Karlovci se uključio u akciju prikupljanja potpisa za osnivanje Regionalne komisije za utvrđivanje činjenica o žrtvama ratova na prostoru SFRJ (REKOM-a). Organizovan je štand na kojima su sugrađanima deljeni propagandni materijali i gde su se popunjavali listiće podrške.
Akcija je rađena sa ciljem da se javnost podstakne na saosećanje, poštovanje i solidarnost sa žrtvama iz svih etničkih grupa. Žrtve su marginalizovane, glasovi podrške u javnosti se retko čuju, a brojevima ubijenih i nestalih se manipuliše u političke svrhe.
U subotu, 28. maja Demokratska omladina Bogatić postavila je štand u ulici Mike Vitomirovića u Bogatiću, kako bi prikupila što više potpisa za akciju koja nosi naziv MILION POTPISA ZA REKOM.
Stanovnici naše opštine bili su u mogućnosti da u intervalu od 14 do 17 časova dođu i potpišu papirić i na taj način učestvuju u osnivanju REKOM - a. U akciji je učestvovalo šest omladinaca. Prikupljeno je 143 potpisa.
Demokratska omladina, u saradnji sa omladincima Liberalno demokratske partije (LDP) i G17 plus, organizovala je u subotu, 28. maja, u Šapcu, sa početkom u 11 časova i 30 minuta, akciju prikupljanja potpisa podrške osnivanju Regionalne međudržavne komisije, REKOM, međunarodnog tela koje osnivaju države nasledice nekadašnje Jugoslavije, a čiji je zadatak da utvdi i objavi činjenice o svim žrtvama ratova 1991 - 2001. godine.
Na štandu postavljenom ispred stare robne kuće u Karađorđevoj ulici, svojim potpisima akciju \ " Milion potpisa za REKOM \ ", podržali su funkcioneri pomenutih stranaka, i nekoliko stotina građana. Događaj su ispratili svi lokalni mediji.
U Prokuplju je sprovedena akcija Demokratske omladine u prikupljanju potpisa za osnivanje Rekom-a. Na štandu u centru Grada veliki broj naših sugrađana je potpisalo Inicijativu za osnivanje Rekom-a. Koalicija za Rekom okuplja preko 1500 organizacija civilnog društva na prostoru bivše SFRJ.
Članovi KDO Loznica, priključili su se akciji sakupljanja potpisa za osnivanje Regionalne komisije za utvrđivanje činjenica o žrtvama ratova na prostoru SFRJ (REKOM). Štand je organizovan u subotu 28.05.2011. godine na šetalištu, ispred Vukovog doma kulture u Loznici, od 14 do 16 časova.
Klub Demokratske omladine u saradnji sa svojim GrO i organizacijom Naša Srbija, a pod pokroviteljstvom gospođe Tatjane Tadić, supruge predsednika Republike Srbije, petu godinu za redom sprovodi akciju pod nazivom Parkovi prijateljstva. Opremu za parkove dobile su MZ u Drćevcu, Belanovcu i Stopanju.
Ove godine akcija Parkovi prijateljstva se, osim u Leskovcu, realizuje u još devet gradova i opština. Zanimljivo je istaći da su sve ljuljaške, penjalice i klackalice, koji će biti postavljeni širom Srbije, izradili učenici leskovačke Srednje-tehničke škole Rade Metalac.
U nedelju 23.05.2011. godine u sportskoj hali OŠ Svetozar Miletić u Vrbasu, održan je turnir u malom fudbalu. Na turniru su učešće uzeli KDO Bečej, KDO Temerin, KDO Vrbas i četvrtu ekipu sačinjavali su mladi Vrbasani. Kroz zabavu i sport okupili smo prijatelje i ljubitelje fudbala. Svaka ekipa brojala je šest članova, i igralo se po sistemu 5 1. Nakon održanog žreba odigrane su dve polufinalne utakmice. U neizvesnom finalu u kome je nakon izvođenja penala pobedu odneo KDO Vrbas, drugo mesto je osvojio KDO Temerin, a treće KDO Bečej.
U jednoj sportskoj atmosveri koja je vladala tokom celog trajanja turnira KDO Vrbas je pokazao da ima mogućnosti i snage i za organizaciju sportskih manifestacija. Ovakve i slične sportske manifestacije biće organizovane i u narednom periodu.
Klub Demokratske omladine Sombor u saradnji sa Mesnim odborom DS-a u Bačkom Bregu je u nedelju, 22.05.2011. organizovao akciju spremanja plaže u Bačkom Bregu. U više satnoj akciji koja je počela u 10 časova, pokošen je korov i dovučene su veće količine peska, kako bi se obnovila već postojeća zapuštena plaža.
Ova akcija je organizovana sa ciljem da se pripremi kupalište za buduću sezonu, kao i da se ulepša ambient u prirodi u kojem će meštani Bačog Brega kao i gosti koji svraćaju na obalu Bajskog kanala mogli da uživaju.
Klub Demokratkse omladine Sombor će i dalje nastaviti sa ovakvim radom i u narednom periodu.
Za četiri sata, koliko je trajala akcija, svoju dobru volju da postanu dobrovoljni davaoci krvi pokazale su 16 osobe, od čega je 10 dalo krv. Akcija je medijski propraćena od više lokalnih televizijskih i radio stanica. U svojoj izjavi za medije, podpredsednik KDO Vranje Dejan Trajković, izjavio je da je cilj podizanje nivoa svesti o potrebi za davanjem krvi i da jednom nije dovoljno već da treba da postanemo redovni davaoaci krvi.
Dana 19.05.2011. godine, od 10 do 17 časova u prostorijama stranke, održana je akcija dobrovoljnog davanja krvi. KDO Jagodina je učinila sve što je bilo u njenoj moći da ovaj događaj bude medijski i suštinski dobro ispraćen. Ukupno je sakupljeno 20 jedinica krvi, dok je mnogo ljudi bilo odbijeno da da krv.
Klub Demokratske omladine je danas, 18.05.2011. organizovao akciju doborovoljnog davanja krvi. Na ovaj način omladinci Demokratske stranke pokazuju svoju humanost i brigu za one ljude kojima je krv neophodna. Dobrovoljno davanje krvi je još jedan vid humanitarne akcije sa kojom omladinci pomažu svoje sugrađane koji su ugroženi.
Danas se odazvalo dvadesetak omladinaca koji su bili u mogućnosti da daju krv. Naravno, članovi Demokratske omaladine će i dalje učestvovati u humanitarnim akcijama kako bi omogućili egzistenciju ugroženim sugrađanima.
Osamnaestogodišnja karatistkinja, Milica Alavanja iz Obrenovca već 12 godina se uspešno bavi ovim sportom i priznaje da se zaljubila posle prvog treninga. Pored toga što iz godine u godinu osvaja brojne medalje, Milica se trudi i da svoje iskustvo prenese mlađima od sebe trenirajući ih, što joj pričinjava veliko zadovoljstvo. Osvojila je brojne medalje, i kao reprezentativac i kao sportista. Najdraže su joj srebrne medalje na Otvorenom prvenstvu u Udinama 2009. i Balkanskom šampionatu 2008. godine.
Milica ne krije da je ambiciozna i, kako kaze, u najbliskijoj budućnosti sebe vidi kao brucoša Fakulteta političkih nauka.
Život svakog profesionalnog sportiste pun je odricanja, pa tako i Miličin. Međutim, kaže da od svojih roditelja i prijatelja oduvek ima puno podrške i razumevanja jer su tu da je u kriznim situacijama guraju napred.
- Nekako, svega čega sam se odrekla, nadoknadili su ovi moji uspesi. Kad vidim tu medalju, bude mi mnogo lakše što prethodno veče nisam izašla sa drugaricama na piće, nisam popila kafu sa mamom, nisam prošetala gradom, nego sam trenirala. Trud se uvek isplati. Svi imaju puno razumevanja za mene zato što ja uglavnom tako otkazujem, znam da ostavim ljude na cedilu, ne namerno, naravno
Baveći se karateom, Milica je obišla dobar deo sveta. Putovanja toplo preporučuje jer smatra da se čovek sa svakog vrati sa iskustvom više.
- Uvek je dobro upoznati druge kulture, druge narode, tuđa razmišljanja, negde ih i upoređivati sa sopstvenim razmšljanjima. Razmenjivanjem iskustava uvek možemo nesto novo da naučimo od drugih ljudi ili da se pronalazimo u njihovim rečima, postupcima, običajima i da primetimo možda neke negativne osobine i učimo da budemo tolerantni u svakom slučaju. Na svakom tom putovanju i na životnom putu svaki novi korak je novo iskustvo.
Ova mlada sportistkinja tečno govori engleski jezik, uči italijanski i tvrdi da se za sada dobro služi njime kao i nemačkim i ruskim.
- Učenje jezika mi je takođe jedna vrsta ambicije, da se sporazumevam sa ljudima, da mogu da iskažem svoja osećanja i razmišljanja rečima, na najbolji način i na tuđem jeziku. Kad već toliko putujem, da tim ljudima koje srećem budem nekako bliža.
Milica još kaže da se borbeni duh u sportiste može lako preneti i upotrebiti i na polju politike. Iako tek punoletna, postala je član Demokratske stranke jer, kako ističe, ideje koje propagira ova politička opcija definitivno su najprihvatljivije za nju.
- Biti borben u sportu znači biti borben i u zivotu. Ne mogu se te dve stvari tako lako razdvojiti jer je borbenost karakterna osobina. Ako imaš ambicije za jednu stvar, verovatno si ambiciozan i na nekom drugom planu, na primer na političkom. S obzirom na to da je Demokratska stranka skup obrazovanih i elokventnih ljudi sa određenim ciljem i ne bavi se praznim pričama i zamazivanjem očiju, definitivno je Demokratska stranka bila moj izbor i nema razloga da ga menjam.
Šta je to što razlikuje Demokratsku omladinu od omladine neke druge političke opcije u Srbiji?
- Nekako su mi omladinci drugih stranaka nevidljivi, u mom gradu ih nema, nisu aktivni, ne zalažu se za neke bitne stvari za koje se naša omladina zalaže, u krajnjem slučaju nemaju ni žurke (smeh). To je naravno bitno, i to je neka vrsta socijalizacije. Naša omadina se prvenstveno druži, dele ista razmišljanja, naravno, pronalaze se.
Da možeš jedan dan da budeš na poziciji predsednika države, šta bi prvo uradila?
- Jao Izvinite predsedniče, ne bih to volela, velika je odgovornost Ja sam odgovorna, ali nije lako biti predsednik. Ne znam, verovatno bih više promovisala i neke druge sportove, na primer karate, ili uopšte borilačke sportove koji su jako masovni a to se zanemaruje.
Na koji način svako od nas može da doprinese kako bi svoj i život sebi bliskih ljudi učinio boljim?
- Da bi čovek doprineo okolini, prvo mora da radi na sebi, konkretno: ne tražiti greške drugih ljudi već voditi računa o sebi, o svom životu. Raditi na tome da se nadogradi sopstvena ličnost da bismo bili tolerantniji i da bismo mogli da bolje komuniciramo sa ljudima i da problem rešavamo na demokratski način.
Aktivnost vaših prijatelja
