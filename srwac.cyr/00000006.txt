Agencija za privredne registre vrši registraciju preduzetnika. Sve prijave se mogu preuzeti svakog radnog dana u terminu od 730 1330 u Opštinskoj kancelariji Agencije za privredne registre (Prijemnoj kancelariji Opštinske uprave Senta), Glavni trg 1. ili sa web sajta Agencije za privredne registre: 
Kao prethodni uslov registracije, za sledeće delatnosti traži se saglasnost nadležnog organa: 
Zdravstvene delatnosti klinike, ordinacije, apoteke 
Poljoprivredne apoteke 
Veterinarske ordinacije 
Taksi prevoz 
Delatnosti od opšteg interesa i komunalne delatnosti 
Poslovi zastupanja u osiguranju 
Poslovi stečajnog upravnika 
Promet oružja i municije 
Po dobijanju rešenja o registraciji, podnosilac prijave u Poreskoj upravi Senta dobija pismenu potvrdu o dodeljenom PIB broju i otvara račun u poslovnoj banci. Prijavu podataka za evidenciju osiguranika i korisnika prava iz zdravstvenog, penzijskog i invalidskog osiguranja podnosioci podnose u matičnoj filijali u Senti. 
