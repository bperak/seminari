POČELO ASFALTIRANjE UDARNIH RUPA 
/ Svrljig 4. jul 2013. godine / Saniranje oštećenja na bivšem regionalnom putu Svrljig-Popšica, u punom je jeku. Posle obrade udarnih rupa danas je počelo asfaltiranje. Zbog dopreme materijala iz asfaltne baze radovi se izvode od tri kilometara isped sela Popšica pa prema Svrljigu. 
- Prvog dana asfaltiranja pristiglo je, već prepodne, dvadeset tona asfaltne mase kojom su popunjene udarne rupe na dužini od prvog kilometra. Paralelno se nastavlja čišćenje bankina i obrada udarnih rupa mašinama koje su več prošle selo Popšicu i verujem da će već sutra biti asfaltirano od ovog sela prema prevoju,, Vetrila,,. Prema procenama nadzornog organa obezbeđenih hiljadu tona asfaltne mase biće dovoljno da se popune i udarne rupe od Svrljiga do,, Vetrila,, a stoji i obećanje da se posao završi o roku pre praznika manastira,, Sveti Arahangel,, u Pirkovcu. Najavio sam da sledi i saniranje udarnih rupa ka Galibabincu i prema Babinom zubu ali važno je napomenuti da smo se na terenu sreli sa predstavnicima niške Direkcije za izgradnju i dogovorili da oni sa svoje strane obave isti posao tako da se od Popšice, preko Velepolja i Toponice, može bez problema voziti do Niša, što je posebno značajno za žitelje ovog dela naše opštine, rekao je predsednik opštine Svrljig, Milija Miletić, posle obilaska radilišta. 
Inače, posao oko krpljenja udarnih rupa nadgleda kao nadzorni organ ing. Ivan Božinović iz svrljiške Direkcije za izgradnju, kako bi kvalitet i rokovi bili ispoštovani prema ugovoru. 
