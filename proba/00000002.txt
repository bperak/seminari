08.09.2012. Danas je veterinar potvrdio da se u Tshaka uzgajivačnici (Slovenija) oko 11. listopada očekuje leglo malih Ridgebacka. Majka je Thembisile Urbi Tshaka, a ponosni otac Yeke Yeke Bambaataa. Ovo je ponovljeno parenje budući da je leglo ovih istih roditelja rođeno prošle godine izuzetno kvalitetno i perspektivno. Za više informacija o leglu posjetite stranice Tshaka uzgajivačnice. 
Srijeda je definitivno bila najteži dan našeg života sa psima. Od ponedjeljka, Ella je imala sve simptome normalnog porođaja, bila je nemirna, spavala nakratko, teško disala, imala je prozirni iscjedak iz vagine. Od utorka, imala je rijetke i slabe trudove. Tijekom noći sa utorka na srijedu imala je nekoliko slabih trudova. U srijedu ujutro bila je jako mirna, spavala je i nije bilo jačih trudova. Veterinar i mi postali smo zabrinuti. Otišli smo u vet. ambulantu; veterinar ju je pregledao i rekao da mora odmah raditi carski rez. Bio je jako iznenađen kad je vidio da se radi o torziji maternice. Maternica i pupčane vrpce su se preokrenuli. Samo je jedno muško štene bilo živo, a nažalost za 4 šteneta bilo je prekasno. Nisu ih mogli spasiti, reanimacija nije uspjela. Sva četiri šteneta (3 dečka i 1 cura) bila su normalno razvijena. Svi ridge-ovi su OK, repići OK i imali su vrlo malo bjeline na prsima. 
Ella poslije operacije, štene ima prvi mliječni obrok 
Mužjak koji je ostao živ težio je 590 g pri okotu. Prvi obrok imao je dok je Ella još bila pod narkozom i na infuziji. Kad se Ella probudila odmah ga je prihvatila i počela ga čistit. Stvarno je divna majka. 
Ella je sada dobro, ima veliki rez na trbuhu. Ima dovoljno mlijeka, a maleni ima dobar apetit. On je super i već sad prvi dan vidimo da je vrlo tvrdoglav Nećemo nikada zaboraviti četiri mala anđela i jako nam je žao što su nas tako brzo napustili. 
Bura Ella sa malenim - doma 09.07.2008. 
Još uvijek smo jako tužni i šokirani i po glavi nam stalno idu pitanja " što bi bilo da smo bar... ". Ali moramo ići dalje i biti sretni što je Ella OK i da u kotilici imamo jednog malog dečka. 
Dakle, od srijede, 09.07.2008. naša obitelj je veća za jedno muško štene. Evo ih Ella i njezin sin: 
Početkom svibnja otputovali smo na sjever Njemačke susresti se s Matakima Ajanijem i njegovim vlasnicima Karolinom i Dominikom Witkowski. Parenje Elle (Int Ch Shababu Ombeka) i Ajanija bilo je 6. i 7. svibnja 2008. Matakima Ajani je elegantan mladi mužjak izvrsnih proporcija tijela, izražajne glave te stabilnog i prijateljskog karaktera. On dolazi iz njemačke uzgajivačnice Matakima. U Ajanijevom pedigree-u nalaze se preci iz poznatih južno afričkih linija kao što su Lionhunt i Glenaholm, slavni Multi Ch i svjetski prvak Rex Ventors Akeron te slavni " radni ridgebacki " iz danske ugajivačnice Kuzonga. S takvim precima, nije niti čudno da je Ajani uspješan na izložbama i u poslušnosti, coursingu, agility-u te radu na tragu. Sada držimo fige i nadamo se da ćemo početkom srpnja 2008. uživati sa čoporom malih veselih i zdravih ridgeback-ića. 
Svi štenci iz B-legla lijepo su se smjestili u svojim novim obiteljima. Sa svim vlasnicima smo u kontaktu i redovito primamo vijesti o njihovom napretku. Njihov rast i razvoj možete pratiti na individualnim stranicama štenaca (stranice su trenutno u izradi). Nelson i Ella stvarno mogu biti ponosni na svoju djecu.. 
Jedna mala cura sa narančastom ogrlicom odlučila je ostati uz nas, uz svoju mamu i veliku sestru Kiyu. Mi naravno nismo imali ništa protiv. Njeno ime je Yeke Yeke Bura. 
Slobodno vrijeme S našim psima puno vremena provodimo vani u dugim šetnjama i druženju s prijateljima. Posjetili smo i neke štence iz legla i proveli prekrasne trenutke s njima. Jako je lijepo vidjeti kako su sretni 
uskoro slike 
Školica Bura i Hrvoje su u siječnju krenuli na tečaj odgoja i socijalizacije i tečaj poslušnosti u našem dragom klubu KOSSP (www.kossp.hr). Prvi stupanj završili su s čak 8,25 bodova (od mogućih 10 Bura je pojela salamu - i to je minus 1 bod, dok su sve ostale stvari kao npr. hodanje, odležavanje, čekanje, kontakt s nepoznatim ljudima i socijalizacija s drugim psima bile skoro savršene. 
uskoro slike 
Izložbe Neki štenci iz B legla započeli su i svoju izložbenu karijeru. Za mnoge od njih (i vlasnike i štence) to su bili prvi koraci u izložbenom ringu i nakon što su prevladali strah i tremu, prezentirali su se vrlo lijepo. Čestitamo svima 
Agility Kiya i Mirna i dalje su zaljubljenici u agility. Treniraju dva puta tjedno i počele su se natjecati. Za sada bez nekih značajnijih rezultata, ali treniranje i dobra volja će kad tad dati rezultate. Najvažnije je da se dobro zabavljamo 
Očekujemo leglo početkom kolovoza. 31.05.2006 parili smo ELLU (INT. CH Shababu Ombeka) sa mužjakom Shana ' s Nelson Fan Û nder De Mune. NELSON je vrlo lijepi RR sa dobro oblikovanim tijelom i prekrasnim karakterom. Rođen (oštenjen) je u nizozemskoj uzgajivačnici FAN Û NDER DE M Û NE od Afričkog oca Sarula Debuka iz SARULA kennel i majke - SHANA Fan Under de Mune, koja vuče porijeklo od Masionaland Jockular linije. Nelson živi u Nizozemskoj u Rotterdamu sa obitelji Becker koji ga jednostavno rečeno obožavaju. 
Učestvovali smo na Europskoj izložbi pasa u Tullnu, Austrija (Euro Dog Show). Ella je dobila odličnu ocjenu u razredu šampiona. Njen 9,5 mjeseci star sin Yeke Yeke Azikiwe - " Ziko ", natjecao se u razredu mladih (9 - 18 mjeseci) i dobio je vrlo dobar (od 17 mladih mužjaka samo ih je 5 ocjenjeno odličnom ocjenom). Bilo je pravo zadovoljstvo vidjeti gotovo 150 Ridgebacka na jednom mjestu. 
22.05.2005. 
CACIB VARAZDIN (Croatia) 
Yeke Yeke Azikiwe - " Ziko " na svojoj drugoj izložbi sa tek napunjenih 9 mjeseci nastupio je u razredu mladih. Dobio je odličnu ocjenu i bio je drugi. 
16.04.2005. 
CACIB VRTOJBA (Slovenia) 
Ella je nastupila je u razredu šampiona. Ella je bila odlično ocijenjena i osvojila je CAC, CACIB i BOB. Ovime je Ella osvojila i titulu: INTERNACIONALNOG ŠAMPIONA BRAVOOOO ELLA 
25. - 29.03.2005. 
26.03.2005. CACIB Monte Carlo 
28.03.2005. CACIB RR SPECIAL Fr é jus (France) 
Za Uskrs smo otputovali na kraći " odmor " u Francusku kako bismo vidjeli kako napreduju štenci iz Ellinog legla i kako bismo se vidjeli sa prijateljima. Usput smo otišli na dvije izložbe u blizini u Monte Carlo i Fr é jus. 
Na CACIB-u (International Dog Show) in Monte Carlo (Subota, 26.03.2005), Ella je bila odlično ocijenjena i plasirala se na treće mjesto u razredu šampiona. Pošto tamo nije bilo razreda štenaca Yeke Yeke Annakiya (Kiya) se je samo zabavljala i stjecala iskustvo osjetivši atmosferu na izložbama. 
Yeke Yeke Antar 
U nedjelju smo posjetili Ellinog sina, Yeke Yeke Antar. Bilo je veliko zadovoljstvo vidjeti ga kako je prekrasan, velik i sretan sa svojom novom obitelji. 
U ponedjeljak (28.03.2005.) otišli smo u Fr é jus na CACIB (International Dog Show). U okviru izložbe organizirana je specijalna izložba za pasminu Rhodesian Ridgeback na kojoj je sudila Gđa. B. Marcellot-Carbo, predsjednica " Rhodesian Ridgeback kluba Francuske ", koja je sudila vrlo detaljno, pažljivo i jako strpljivo. Bili smo presretni i uzbuđeni kada je Ella osvojila CACIB i BOS (najbolja ženka u pasmini RR). 7 meseci stara Kiya otvorila je svoju izložbenu karijeru na ovoj izložbi. Ocijenjena je sa vrlo perspektivna u razredu štenaca (6 - 9 mjeseci). ČESTITKE CURAMA 
Yeke Yeke Abeke 
U utorak smo na putu prema doma (Zagrebu) navratili u Italiju posjetiti Yeke Yeke Abeke i njenu dragu prijateljicu Evu. Abeke je narasla u veliku, predivnu i sretnu RR damu. 
20.03.2005. 
CACIB ZAGREB (Croatia) 
Yeke Yeke Azikiwe - " Ziko " je nastupio na svojoj prvoj izložbi (u razredu štenaca 6 - 9 mjeseci). Ocijenjen je sa " vrlo perspektivan ". BRAVO Ziko 
15. - 16.01.2005. 
CACIB LJUBLJANA (SLOVENIJA) 
20.08.2004. - 03.11.2004. 
Uživanje sa malim RR-ima iz Ellinog legla. Slike štenaca možete pogledati ovdje. 
20.08.2004. 
Ella je oštenila 6 cura i 4 dečka. Ella i štenci se dobro osjećaju. Prve slike malih ridgeback-a pogledajte ovdje. 
Lipanj 2004. 
Ella Matobo 
Krajem kolovoza 2004. očekujemo leglo Rhodesian Ridgeback-a. Majka je Ella (Shababu Ombeka). Mužjak je Multi Champion Umvutcha Matobo of Shangani, rođen u Bulawayo, Zimbabwe (ex-Rodezija), a uvezen je u Francusku. To je prekrasan mužjak crveno-pšenične boje, snažnog kostura i prekrasnog karaktera. 
U organizaciji " Kluba goniča i jamara Zagreb " održana je 2. specijalna izložba jamara i goniča na Ključić Brdu s dodjelom kandidature CAC HR. U pasmini Rhodesian Ridgeback-a, Ella je osvojila naslov Klupske prvakinje i CAC. 
30.05.2004. 
Danas je Ellin treći rođendan, pa smo posjetili brata Okoyu i uz tortu proslavili njihov dan (slike). 
15. i 16.05.2004. 
Ovaj vikend proveli smo u Hercegovini, gdje smo učestvovali na tri izložbe. Bio je dug i naporan put i zgusnut raspored izložbi, ali sve je to normalno. Ella se po prvi puta natjecala u razredu šampiona i evo rezultata: 
CAC GROSUPLJE (SLOVENIJA) - Ella je bila odlično ocijenjena i dobila je CAC u otvorenom razredu. 
17.04.2004. 
27.03.2004. 
CACIB LJUBLJANA (SLOVENIJA) - Ella (Shababu Ombeka) po prvi puta se natjecala u otvorenom razredu. Dobila je ocjenu odličan. 
Siječanj 2004. 
Proveli smo puno vremena tražeći odgovarajućeg mužjaka za Ellu. Napokon, odlučili smo da je Multi Champion Umvutcha Matobo of Shangani onaj pravi. Matobo je rođen u Bulawayo, Zimbabwe (ex-Rodezija), a uvezen je u Francusku. To je prekrasan mužjak crveno-pšenične boje, snažnog kostura i prekrasnog karaktera. Na samom kraju prošle, 2003. godine, otišli smo sa Ellom u Francusku na parenje sa Matobom. U Francuskoj smo proveli nekoliko prekrasnih dana sa obitelji Blumberg i njihovim prekrasnim psima. Očekivali smo štence početkom ožujka 2004. Na žalost, Ella nije ostala skotna nakon ovog parenja. Parenje ćemo ponoviti u srpnju 2004. godine....... 
