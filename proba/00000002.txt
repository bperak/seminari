IZLOŽBA " DARWIN NOW - DARWIN DANAS "
Udruga Zlatni rez bila je suorganizatorom izložbe Darwin now - Darwin danas, (organizatori: Prirodoslovni muzej Rijeka, British Council) otvorene 20. listopada 2009. u prostoru HKD u Rijeci. Izložbom je bio dan prikaz Darwinove knjige Podrijetlo vrsta, ocrtane njegove središnje ideje i objašnjene njihove poveznice sa suvremenim istraživanjima u biologiji i medicini. Ovom se je izložbom, otvorenom do 24. studenoga 2009. obilježila 200. obljetnica Darwinova rođenja i 150. obljetnica objavljivanja njegove knjige Podrijetlo vrsta. Izložbu su pratili edukativni materijali, radionice i predavanja.
U sklopu događanja vezanih uz izložbu, videokonferencijskom vezom povezana su predavanja sa Sveučilišta u Cambridgeu, Zagrebu i u Rijeci, 19. studenog 2009. g. Predavanje pod naslovom " Darwin and Wallace održao je dr. sc. Paul White (University of Cambridge), nakon čega je održan znanstveni kafić uz sudjelovanje publike iz sva tri grada.
Udruga je obilježila petogodišnjicu svojega djelovanja organizacijom događanja u Gradskoj vijećnici 21. listopada 2009., kojem su prisustvovali mnogi uglednici iz znanstvenog, javnog i političkog života. Središnji dio događanja bila je tribina pod nazivom Budućnost u kristalnoj kugli: o prirodoznanstvenoj i matematičkoj (ne) pismenosti koju je moderirala dr. sc. Rajka Jurdana-Šepić, a na kojoj su uvodničari bili:
MEDIJSKI PRILOG
ČESTITKA GRADONAČELNIKA
Kao jednu od prvih javnih aktivnosti, Udruga Zlatni rez ponudila je Gradu Rijeci organizaciju tribine o katalogu znanja za osnovnu školu, koji je od strane Ministarstva tada aktualno stavljen na javnu raspravu. Tribina je održana je 11. studenog 2004. g u Gradskoj vijećnici Grada Rijeke kao prva javna rasprava o Katalogu u Hrvatskoj. Uz pozdravne riječi Branke Renko-Silov, pročelnice gradskog odjela za školstvo i predstavnika organizatora, kao gost uvodničar nastupio je akademik Vladimir Paar, a svoj aktivni doprinos raspravi dali su članovi povjerenstava za Kataloge s riječkog područja. Tribini je prisustvovalo oko 60 - tak zainteresiranih nastavnika koji su aktivno sudjelovali u dvosatnoj raspravi.
RADIONICE IZ PRIRODOSLOVLJA I MATEMATIKE ZA OSNOVNE I SREDNJE ŠKOLE
Program radionica iz prirodoslovlja i matematike izvodi se u osnovnim i srednjim školama regije, pri čemu je u programu do sada sudjelovalo već više od 400 učenika. Osnovni je cilj radionica potaknuti učenike na prirodnoznanstveni i matematički način razmišljanja te obogatiti njihovu prirodoznanstvenu pismenost. Program obuhvaća i rad sa zainteresiranim nastavnicima.
Radionice obrađuju izvannastavne sadržaje primjerene dobi, a s učenicima se izvode putem predstavljanja jednostavnih pokusa s materijalima i predmetima iz svakodnevnog života. Metodološki, odvijaju se koristeći konstruktivistički pristup, u kojem voditelji radionica nizom pitanja uz određeni pokus pomažu učeniku da konstruira svoje novo znanje. Na taj način, dijete već od rane dobi uči i samo postavljati pitanja i kroz traženje odgovora razvijati kritičko razmišljanje. Po održanoj radionici s učenicima, može se održati i radionica s nastavnicima koji su pratili rad te se temeljem dobivenih iskustava u takvom načinu rada raspravlja kako o sadržajima tako i o metodama i mogućnostima novih pristupa u radu s djecom. Više o radionicama &gt; &gt;
