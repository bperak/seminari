Modeli rukovođenja Postoji velik broj modela rukovođenja, koji se određuju prema različitim kriterijima. Dio kriterija su: motivacija rukovoditelja, metode rada rukovoditelja, način komuniciranja, osnova koju koristi za donošenje odluka (pravila i principi, autoritet u hijerarhiji, rasuđivanje, dogovor) broj i izbor uloga koje može ostvarivati, itd. Svaki model rukovođenja je samo alat koji daje najbolje rezultate u nekoj situaciji, razdoblju: Rukovoditelj mora svjesno koristiti modele rukovođenja, mijenjajući ih svakodnevno dnevno prema situaciji, odnosno zaposlenom. No, u dužem razdoblju, rukovoditelj mora naglašavati promjenu jednog modela kako bi stratešku razinu aktivnosti mogao dosljedno provoditi u mjesečnom fondu sati, odnosno na taktičkoj razini ostvarenja zadataka.
Model: ekspedicija u poduzeću Opis modela: rukovoditelj odlazi u organizacijske jedinice poduzeća nenajavljeno. Rukovoditelj te odlaske planira u godišnjim i mjesečnim planovima prema potrebama izvođenja zahvata u poslovnim politikama ili zbog usavršavanja pojedinih sustava. Za svaki odlazak potrebna je priprema. Ciljevi modela:
saznati što se događa u organizacijskoj jedinici
snimiti probleme koje ima organizacijska jedinica na vezama s drugim organizacijskim jedinicama i otkloniti ih ako su na razini makro organizacije. Ako su na razini mezo organizacije, delegirati izvršenje, ali kontrolu izvršenja obaviti sam. Ovim činom čuvate svoj autoritet i uklanjate negativnu atmosferu nenajavljenog dolaska.
inspirirati se idejama zaposlenih
uvidjeti kvalitetu zaposlenih koje inače ne susrećete
vidjeti kako srednje ili linijsko rukovodstvo tumači strategiju poduzeća, promjene u sustavima i kako ih zaposleni prihvaćaju
stvoriti atmosferu u poduzeću: organizacijske jedinice uvijek moraju biti maksimalno spremne.
Primjena modela ekspedicije u poduzeću u trajanju 40 - 80 sati godišnje će, ako su ekspedicije dobro pripremljene, biti dovoljna za poduzeća između 500 i 1000 zaposlenih. Vašu uspješnost ćete moći ocijeniti prema broju zadataka koje ste riješili ili delegirali i prema broju sakupljenih informacija i modela. Pet zadataka, pet novih informacija i jedna ideja su prosječan normativ za sat rada. Ovaj model su rukovoditelji u Hrvatskoj do sada malo koristili: Koristili su modele koji samo po formi nalikuju na njega. To su modeli:
" Šećem da me ljudi vide i da im pokažem svoju brigu za njih ": susret s ljudima se svodi na kratki površni razgovor.
" Idem ih kritizirati da rade bolje ": kratke posjete u kojima se iznesu negativnosti o radu te organizacijske jedinice, a koje su sakupljene drugdje.
Model " ekspedicija u poduzeću " je zahtjevan za rukovoditelja koji mora imati mnoga znanja, poznavati vještine ophođenja s zaposlenima i biti simbol onoga za što se zalaže kako mu zaposleni ne bi mogli ništa predbaciti. Taj model rukovođenja je osnova za pokretanje promjene, pogotovo brze promjene.
Model: analitičar 1 Koliko brzo možete pročitati i kritički ocijeniti sedam mjesečnih planova vaših podređenih rukovoditelja? 2 Koliko brzo možete pročitati i napraviti analizu novog projekta za dio vašeg tržišta? 3 Koliko vam treba vremena da postavite tri opcije za godišnji plan poduzeća, ovisno o tržišnim kretanjima i restrukturiranju poduzeća kojeg vodite? 4 Koliko sati mjesečno trošite na individualni rad, koji uključuje vaše planiranje i ocjenjivanje zbivanja na sedam najvažnijih politika? Odgovori su redom: 70 minuta, 30 minuta, 3 sata, oko 20 sati
1 Sedam mjesečnih planova, kada su pisani pregledno (precizno, s karticama, prema standardiziranim obrascima) imaju najmanje 14 stranica A4 formata i barem 5 stranica tabela. Standard za njihovo čitanje, kvalitetno ocjenjivanje i interveniranje u njihov sadržaj, da bi ih učinili međusobno usklađenim, te usklađenim sa strategijom poduzeća za planirani mjesec je 70 min. 2 Čitanje programa i tri razrade opcija na radnoj tabeli na osobnom računalu se obavlja za 30 min. 3 Tri potpuno različita pristupa (ne mijenjanje jedne varijable tri puta) traže 3 sata. To je posao koji se ne može delegirati na drugog jer nitko drugi ne može vidjeti, niti kvantificirati utjecaj svih potrebnih intervencija na tržištu i racionalizirati organizacijske strukture. 4 Ako 20 sati ne koristite za planiranje i analizu (to morate raditi sami), kvaliteta vašeg rukovođenja je loša. Naime, složenost sadašnjih problema i posebno problema brzog savladavanja razvojnog jaza s kojim su danas suočeni rukovoditelji, zahtijeva nalaženje ogromnog broja modela rješenja, koje se ne može oblikovati, niti nagrađivati bez individualnog rada. Da bi mogli postići ove performanse, morate biti upoznati i izvježbani u vještinama grafičke komunikacije i radu na korisničkim programima na PC-u, radnoj tabeli i tekst procesoru.
Model: komunikator 1 Ako ste direktor, s koliko rukovoditelja i stručnjaka rukovodite direktno i brinete se ukupno o njihovom radu? 2 Koliko odluka donosite za sastanka rukovodstva po satu radu? Odgovori su redom: najmanje 30, sedam srednje složenih odluka na sat
Klasični pristup managementu tvrdi da je direktor poduzeća sposoban rukovoditi s najviše 8 do 10 osoba, budući da je riječ o složenim poslovima. Nove metode rada omogućile su da se taj broj poveća, početkom 90 - tih godina, pet puta. Rukovoditi ne znači djelomično saobraćati, nego potpuno poznavati područja rada suradnika i njihovu efikasnost, do one razine strateškog odlučivanja do koje je potrebno da bi integrirali aktivnost suradnika u strategiju poduzeća. Ne zaboravimo da direktor poduzeća to mora obaviti za oko 10 posto vremena radnog fonda (šezdeset posto vremena troši na tržište i okolinu, osminu / devetinu na analitički rad te ostatak na razne druge poslove).
Modeli rukovođenja se mogu prema različitim kriterijima grupirati u velik broj grupa.
Svaki model zahtijeva poznavanje posebnih vještina i znanja i drugačije osobne karakteristike rukovođenja. Cijena rada je bitno drugačija za svaki model. Najskuplje se plaćaju rukovoditelji za brzi razvoj. Kod nas ne razlikuju te modele rukovoditelja što ukazuje na nisku razinu rukovodne kulture.
Izvjesna specijalizacija je napravljena samo kod stečajnih upravitelja koji su se specijalizirali uglavnom za smanjenje troškova ili zatvaranje poduzeća.
Grupiranje modela rukovođenja na:
autokratsko
demokratsko
anarhično
nastalo je prema kriteriju uključivanja direktora u odlučivanje i provođenje aktivnosti.
Glorificiranje demokratskog tipa u našoj literatuti kao jedino efikasnog je upitno. Naime, svaki tip rukovoditelja se koristi ovisno o situaciji na tržištu i u poduzeću. Autokratski je važan za uspješno izvlačenje iz krize, kada je rukovodstvo podijeljeno, kada je radna kultura zaposlenih neefikasna i kada je započelo bitno zaostajanje za konkurencijom. Autokratski ne znači glupo, niti bez savjetovanja s drugima. Model ponašanja koji ima navedene dvije karakteristike nije rukovođenje već bolesno stanje osobe i to treba razlikovati.
Anarhični model se može koristiti u poduzećima koa imaju visoku razinu radne kulture. Demokratski model se koristi, dakle, u određenim slučajevima poduzeća jer zahtjeva mnogo vremena.
Podjela rukovoditelja na: zavisni, vozač, doplomat, bek je nastala na bazi nekoliko kriterija. Kriteriji su: okvir ponašanja, metoda i motivacija rukovoditelja, načini komunikacije u poduzeću i reakciji zaposlenih:
5 Označavanje modela rukovođenja imenom uloge ili životinje je često: DABAR je rukovoditelj koji inzistira na ogromnom radu u kojem ima mnogo nepotrebnog rada pa se time demoraliziraju zaposleni. SUDAC je rukovoditelj koji ima razumijevanja za ljude, pogodan je za rad u grupama, vjeruje u timski rad, nije kompletan vođa, pogodan da poveća složenost grupe i unaprijedi produktivnost. NOJ drži status quo, stručnjak je na jednom području, brine se o mišljenu nadređenih, a ne o moralu podređenih. KUM traži totalnu kontrolu i potpunu lojalnost: I tako bismo mogli nizati modele u nedogled.
Poziv na konstruktivno djelovanje Što mora svaki rukovoditelj? " PRIRODNI UTJEČIVAČ " Treba znati u svakoj prilici izvući iz arsenala modela rukovođenja pravi model i s njime pokušati savladati situaciju. Jedino tako se mogu ostvariti najveći rezultati. Problem ostvarivanja modela rukovođenja " glumac " je u tome što je obuka i trening skup i zahtijeva poznavanje velikog broja vještina (brz govor, vještinu uvjeravanja)
Može li stil rukovoditelja biti elastičan? MORA. To slijedi iz potrebe postizanja najveće efikasnosti i ogromnog broja problema koje treba savladati u praksi.
Može li vrijednosna usmjerenost rukovoditelja biti elastična? NE To slijedi iz trajnih vrijednsoti potrebnih za sniženje troškova i zadovoljenje interesa kupaca, dioničara i zaposlenih. Slijedi i iz potrebe stalnog i jednakovrsnog tumačenja osnovnih vrijednsoti poduzeća zaposlenima kako bi se steklo povjerenje i istovrsni kulturni background potreban za brzi razvoj.
U vrhu rukovodstva potrebno je postići harmoniju modela rukovođenja. Hijerarhijska struktura (uvijek će postojati zbog moći) zahtijeva razne modele rukovođenja za različite situacije i uloge. Rukovodstvo koje je konzistentno strukturirano u razinama potrebne aktivnosti te psihološke i osobne strukture rukovoditelja izvrsno se razvija. Naravno da je potrebno ostvariti i balans.
