IPA 2009
U okviru programa IPA 2009 Regionalni programi za organizacije civilnog društva Opća uprava za proširenje pri Europskoj Komisiji objavila je natječaj za potporu razvoju partnerstva između kulturnih organizacija.
MREŽE SURADNJE ZA KONKURENTNOST I ODRŽIVOST EUROPSKOG TURIZMA
Enterprise and Industry Directorate-General pri Europskoj komisiji objavio je poziv na natječaj za Mreže suradnje za konkurentnost i održivost Europskog turizma (Networks for the competitiveness and sustainability of European tourism).
Opći cilj natječaja je pružiti dodanu vrijednost u unaprjeđenju održivosti europskoga turizma, posebno za MSP. Natječaj je otvoren za sve zemlje članice te Hrvatsku, Makedoniju, Tursku, Island, Izrael, Crnu Goru, Norvešku i Lichtenstein. Na natječaj mogu aplicirati prijavitelji koji se bave turizmom i istraživanjem turizma.
Projekt mogu prijaviti najmanje 3 partnera udružena u trans-nacionalno partnerstvo. Glavni partner mora biti iz zemlje članice EU. Barem jedan partner mora biti poslovna organizacija / trgovačko udruženje / komora koja se bavi turizmom ili aktivnostima vezanim uz turizam, dok drugi partner mora biti akademska / obrazovna ustanova / istraživački institut.
Ukupan budžet za sufinanciranje ove aktivnosti iznosi 300,000.00. Europska komisija sufinancira do 50 % vrijednosti projekta, a maksimalan iznos sufinanciranja po jednom projektu ne može biti veći od 100,000.00.
TRANSNACIONALNI PROGRAM MEDITERAN
Cilj je ojačati gospodarsku i društvenu povezanost kako bi se stvorili povoljni uvjeti za skladan, uravnotežen i održiv razvoj Europske zajednice. Ključ za uspjeh projekata je međudržavna dimenzija.
Potencijalni korisnici: Lokalna, regionalna i državna tijela; ministarstva i državne ustanove nadležni za prijevoz, pomorske aktivnosti, infrastrukturu i prostorno planiranje; državni i regionalni centri i nadležna tijela za sigurnost; povezane ustanove i agencije; agencije za regionalni razvoj; organizacije za promicanje turizma i teritorijalno planiranje; tvrtke za upravljanje autocestama i željeznicama; lučke uprave; pomorske tvrtke; logističke tvrtke i čvorišta; ustanove za certifikaciju i nadzor; Kontakt točka za program Mediteran (MED) je pri Ministarstvu regionalnog razvoja, šumarstva i vodnog gospodarstva.Natječaj je otvoren do 2. svibnja 2008.
RASPISAN NATJEČAJ ZA PHARE 2006. SME PILOT GRANT SCHEME
Objavljen je Javni poziv za dostavu projektnih prijedloga za dodjelu bespovratnih sredstava iz programa PHARE 2006. Pilot program za dodjelu bespovratnih sredstava malim i srednjim poduzećima podrška za povećanje konkurentnosti i izvoza malih i srednjih poduzeća u Republici Hrvatskoj.
Na web stranici http://cfcu.mfin.hr/ se nalazi natječajna dokumentacija koju je potrebno preuzeti.Na web stranici http://izvoz.hr// se nalaze smjernice za podnositelje prevedene na hrvatski jezik.Rok prijave: 21. travanj 2008.
05. ožujka 2008. godine u Splitu, u prostorijama Hrvatske gospodarske komore, Županijske komore Split, Obala Ante Trumbića 4, Split, u vremenu od 9.30 do 16.30 sati održati će se informativna radionica za potencijalne podnositelje s područja Zadarske, Šibensko-kninske i Splitsko-dalmatinske županije.
06. ožujka 2008. godine u Zagrebu, u prostorijama Hrvatske obrtničke komore, Ilica 49 / II, Zagreb u vremenu od 9.30 do 16.30 sati održati će se zaključna informativna radionica za potencijalne podnositelje koji se nisu uspjeli uključiti u gore navedenu radionicu.
