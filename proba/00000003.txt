Zoo vrt Osijek
Novosti
KOMPA PRIVREMENO PRESTAJE S RADOM
10. lipanj 2013.
Obavještavamo poštovane građane da se zbog visokog vodostaja Drave obustavlja rad kompe do daljnjega.
UNIKOM SPONZOR NAJOSMAŠA
06. lipanj 2013.
Unikom već godinama surađuje s osnovnim školama između ostaloga i tako što organizira edukacije o otpadu i u ZOO vrtu, sukladno uzrastu djece. Tako se veseli i svakom uspjehu mališana, koji rado podupire i nagrađuje.
Glas Slavonije organizirao je u Hotelu Osijek svečanost u povodu desetog rođendana svog posebnog priloga " Osječki osmaši ", u sklopu kojega je održan i izbor najosmaša, a Unikom je ovdje vidio priliku nagraditi najuspješnije učenike osmih razreda.
Sigurno je da do titule najsomaša nije lako doći. Svaki razred imao je zadatak, najprije izabrati svog kandidata, učenika čije su ocjene odlične i koji sudjeluje u brojnim školskim i izvanškolskim aktivnostima. Odluka je zatim pala na čitatelje Glasa Slavonije koji su preko kupona glasajući za svog favorita odlučili tko će od 69 kandidata, iz 29 osnovnih škola iz Osijeka i okolice, ponijeti titulu najosmaša.
A ona je ove godine pripala 14 - godišnjoj Miji Edl iz Osnovne škole Ivana Filipovića Osijek, koja je kući otišla s novim prijenosnim računalom (darom Glasa Slavonije) te ulaznicama za ZOO vrt za cijeli razred Svim osmašima čestitamo završetak osnovne škole i uspješan nastavak školovanja, a 8. c) Osnovne škole Ivana Filipovića pored toga želimo i ugodne trenutke u ZOO vrtu Osijek
Novi logo
24. svibanj 2013.
Od 2011. godine ZOO Osijek doista puno radi i na svojoj promidžbi. U sklopu marketinških akcija, jedna je i oslikavanje GPP-ovog tramvaja koji s prepoznatljivim logom i fotografijama njegovih stanovnika kruži Osijekom i tako poziva građane da ga posjete. Danas je ZOO-tramvaj dobio novo ruho - uz izmijenjeni dizajn, obogaćen novim vrstama životinja i vegetacijom, ovdje dominira i novi narančasti logo s tigrom
Novi se logo smjestio i na službenom automobilu uprave ZOO vrta kao i na novim natpisima za životinje koje su postavljene po cijelom vrtu. Natpise je osmislila mr. sci. Ivana Vrućina s Odjela za biologiju Sveučilišta Josipa Jurja Strossmayera u Osijeku - svi su podatci ažurirani, dodane su nove fotografije i osvježen je dizajn natpisa.
ODRŽAN TREĆI STRUČNI SKUP UČITELJICA RAZREDNE NASTAVE OBŽ
16. svibanj 2013.
U sklopu obogaćivanja edukacije u ZOO vrtu za djecu osnovnoškolskog uzrasta, održan je treći stručni skup učiteljica razredne nastave Osječko-baranjske županije " Cjelovito poučavanje ", u organizaciji Agencije za odogoj i obrazovanje i ZOO vrta Osijek. Skup je i ovoga puta okupio 60 - ak zainteresiranih učiteljica, koje su, uživale u predavanju, a naročito u praktičnom radu po vrtu. Jedna od tema je bila enrichment, odnosno obogaćivanje životnog prostora životinja u ZOO vrtu, koju smo nazvali " ČARI ZOO VRTA ". Učiteljice su, uz stručno vodstvo učiteljice-mentorice Sanje Škreblin iz OŠ Dobriše Cesarića Zagreb i rukovodstva ZOO vrta Osijek, pripremale hranu za životinje, koju su, poput naših timaritelja, dijelile životinjama.
Usput su ih i animirale - naime, većina životinja imaju u nastambama svoje igračke, ali i hranu skrivenu unutar igračaka od prirodnih materijala. Uvjerile su se i u iskonsku snagu divljih zvijeri koju su demonstrirale na zanimljiv način - lav i leopard s jedne strane vukli su komade mesa nasuprot grupi učiteljica s druge strane, a borba je bila i dalje - neravnopravna Čovjekoliki majmuni (čimpanze) pokazale su svoju nimalo simpatičnu narav, nosati rakuni oduševili su neposrednošću, a pelikani iznenadili plašljivim nastupom... Sudeći po interesu učiteljica za posjet ZOO vrtu i zakupljenim terminima do konca školske godine, čini se da je novi program edukacije - pun pogodak Naime, program edukacije je od ove godine proširen s programom izvanučioničke nastave za učenike razredne nastave, unutar kojega se ostvaruje korelacija više nastavnih predmeta (Hrvatski jezik, Priroda i društvo, Glazbena kultura, Likovna kultura, Tjelesna i zdravstvena kultura), što će već iduće školske godine sigurno privući veliki broj osnovnoškolskih razreda u ZOO.
BITI TIMARITELJ - (NE) OSTVARENA ŽELJA BALET-MAJSTORA
15. svibanj 2013.
Vjerojatno ste ponekad u djetinjstvu, nakon posjeta ZOO vrtu, poželjeli postati timaritelj, jer je to zanimljivo zanimanje koje omogućuje hranjenje, brigu i druženje s egzotičnim životinjama. Upravo takve snove imao je i mladi Osječanin, Vuk Ognjenović, koji nikad nije imao straha prema opasnim zvijerima u ZOO-u, nego ih je, dapače, uvijek volio potajice hraniti, pa čak i pomaziti. Danas je on istaknuti umjetnički voditelj, balet-majstor i član Plesne skupine HNK u Osijeku, te osnivač i jedan od voditelja Baletnog studia HNK u Osijeku, član je HDPBU-a (Hrvatskog društva profesionalnih baletnih umjetnika). No, osim prema plesu, još uvijek gaji veliku ljubav prema životinjama i, koliko mu obveze dopuste, rado posjeti osječki ZOO.
Novinar Glasa Slavonije, Tomislav Levak, mu je, u suradnji s upravom ZOO vrta, a u sklopu svojih duhovitih subotnjih intervjua u rubrici " Laganini ", omogućio da barem nakratko postane timaritelj. Tako je Vuk Ognjenović, između ostaloga, pripremao mesni obrok za tigra (iako je vegetarijanac), hranio bananama umiljate prstenastorepe lemure, te se družio s pelikanima. Da bi doživljaj bio potpun, i on i novinar bili su pravi timaritelji, naravno, u radnim odijelima I to odlični
" PTICE NAD GRADOM "
10. svibanj 2013.
Akcijom Ptice nad gradom na osječkoj Promenadi obilježen je Svjetski dan ptica selica. U programu, koji su zajednički organizirali Udruga Breza, Dokkica, osječki ZOO vrt i Park prirode Kopački rit, sudjelovali su osječki predškolci i osnovnoškolci, koji su pod geslom 298 metara za 298 ptica (koliko je vrsta zabilježeno u Kopačkom ritu), šetnicu - od spomenika Picassu pa sve do pješačkog mosta - oslikali motivima ptica.
Svi sudionici dobili su kljun koji im je ujedno i ulaznica za ZOO-vrt sljedećih dana. Dovoljno je samo prilikom ulaska u ZOO vrt na blagajni pokazati svoj kljun, dok svi ostali plaćaju ulaznicu po redovitim cijenama. Akcijom se željelo probuditi senzibilitet prema prirodi i njenoj bogatoj raznolikosti, pticama te Kopačkom ritu kao jedinstvenom prirodnom staništu ptica, a koje predstavlja vrijednu prirodnu baštinu.
Svjetski dan ptica selica
06. svibanj 2013.
Breza i Dokkica u suradnji s Gradom Osijekom, Parkom prirode Kopački rit i Zoološkim vrtom Osijek pozivaju vrtiće i osnovne škole na uključivanje u akciju obilježavanja Svjetskog dana ptica selica pod nazivom Ptice nad gradom. Cilj ove akcije je na jedinstven način obilježiti Svjetski dan ptica selica te probuditi senzibilitet prema prirodi i njenoj bogatoj raznolikosti, pticama te Kopačkom ritu kao jedinstvenom prirodnom staništu ptica, a koje predstavlja vrijednu prirodnu baštinu.
Pozivamo zaintersirane učitelje / ice i učenike kao i odgojiteljice i predškolce, ali i svu ostalu zaintersiranu djecu (koja u vrijeme akcije nisu u školi, a žele sudjelovati) na uključivanje u akciju Ptice nad gradom. Akcija će se održati 10. svibnja s početkom u 10 sati na Promenadi na kojoj će (na potezu od Picassa do Pješačkog mosta) djeca kredama nacrtati 298 ptica koje će predstavljati 298 vrsta ptica, koliko je dosada zabilježeno u Kopačkom ritu.
U sklopu ove jedinstvene akcije uoči Svjetskog dana ptica selica, 10. svibnja, za djecu će biti organiziran kratki prigodni program koji će uveličati i mali gosti iz Dječjeg vrtića iz Kopačeva, a svaki pticocrtač dobit će kljun. Isti kljun je ulaznica za ZOO-vrt koji će moći iskoristiti taj vikend (10. - 12. svibnja 2013.). Na Promenadi djecu očekuje i maskota akcije - Roda.
Molimo sve zaintersirane crtače da nam najkasnije do ponedjeljka, 6.5. potvrde svoje sudjelovanje e-mailom na udruga.dokkica@gmail.com. Učitelji / ce i odgojiteljice trebaju dostaviti svoje kontakt podatke i popis djece-crtača, a ostala zaintersirana djeca (koja u vrijeme akcije nisu u školi, a žele sudjelovati) ime i prezime, razred te kontakt telefon. Sve informacije na tel: 272 818.
GRAĐEVINSKI RADOVI U VRTU
19. travanj 2013.
Dolazak lijepog vremena u ZOO vrtu ćemo iskoristiti za puno građevinskih radova na nastambama i poboljšanju uvjeta života naših stanovnika. Naime, radi se na novom zimovniku za prstenastorepe lemure, koji će se nalaziti na velikom jezeru na otočiću Madagaskaru. Bit će to ujedno i novi dio vrta za posjetu.
Zahvaljujući lijepom vremenu, sve su životinje konačno u svojim vanjskim nastambama, ugodno su provele zimu i zdrave su. Stoga Vas pozivamo u ZOO jer možete vidjeti sve naše stanovnike i uživati u njima
STUDENTI POLJOPRIVREDNOG FAKULTETA POSJETILI ZOO
11. travanj 2013.
Studenti 1. godine Poljoprivrednog fakulteta stručnog studija Zootehnike u okviru nastave iz modula ' ' Zoologija i pčelarstvo ' ' posjetili su ZOO vrt u Osijeku u pratnji doc.dr.sc. Siniše Ozimeca. Tom prilikom su poslušali kratko predavanje prof. Tihane Škugor o ulozi ZOO vrtova u zaštiti divljih životinja i osiguravanju uvjeta koji zadovoljavaju njihove biološke potrebe i oponašaju njihovo prirodno stanište. Nakon predavanja studenti su obišli vrt.
ODRŽAN DRUGI SKUP UČITELJ (IC) A RAZREDNE NASTAVE
11. travanj 2013.
Lijep, sunčan dan bio je savršen za drugi Stručni skup za učitelje razredne nastave u organizaciji Agencije za odogoj i obrazovanje i ZOO vrta, Osijek. I ovaj je skup okupio 60 učiteljica s područja Osječko-baranjske županije. Učiteljica-mentor Sanja Škreblin iz OŠ Dobriša Cesarić, Zagreb održala je zanimljivo predavanje o primjeni grafičkog prikaza u nastavi, a nakon predavanja slijedio je praktičan rad po vrtu.
Učiteljice su imale zadatak promatrati i pronalaziti podatke o životinjama, a uz zadatke valjalo se koristiti grafičkim prikazom. Na dvije lokacije u vrtu postavljene su točke za praktičan rad i izvođenje pokusa primjenjivih u nastavi. Najupješnije grupe učiteljica nagrađene su besplatnim obrazovnim programom za njihov razred, te poklon paketima ZOO vrta.
SUDJELOVALI SMO NA MEĐUNARODNOJ KONFERENCIJI ZOO VRTOVA
08. travanj 2013.
Međunarodna zoopedagoška konferencija zoloških vrtova održana je od 04. do 06. travnja 2013. u Zoo vrtu Szeged u Mađarskoj.
Tako su upoznale sudionike s edukacijskim aktivnostima koje se provode u osječkom zoološkom vrtu od 2010 god. u vidu edukativnih radionica, te obilježavanje značajnih datuma poput Svjetskog dana zaštite životinja i Međunarodna noć šišmiša. Posljednjeg dana konferencije bio je organiziran obilazak ZOO vrta Palić i upoznavanje s njihovim obrazovnim kapacitetima.
Uskrsni zeko u Zoo vrtu
27.03.2013.
Na sam blagdan Uskrsa središtem grada Osijeka počeo je prometovati prigodno okićen ZOO tramvaj, u kojemu su opet svoju kreativnost pokazale aranžerke Radne jedinice " Zelenilo " Ljilja Horvat i Marina Milić. Uskrsni ZOO tramvaj pršti živim bojama proljeća, a na svakom koraku, uz neizbježnu živu travu, osjeća se duh Uskrsa - šarene pisanice, ukrasne mašnice, gnijezdo i dakako - Uskrsni zeko Zvecko i ježica Čitav ovaj tjedan, do 07. travnja, u Uskrsnom ZOO tramvaju održavaju se dječje predstave, prepune pjesme, plesa i smijeha, ali i slatkiša. Organizirana je tradicionalna potraga za jajima, a oni najsretniji pronašli su i pisanicu s poklon-bonom - obiteljskom ulaznicom u ZOO vrt za manifestaciju na Uskrsni ponedjeljak.
Unatoč niskoj temperaturi zraka, Uskrsni ponedjeljak privukao je petstotinjak najhrabrijih posjetitelja u ZOO vrt Osijek. U prijepodnevnom i poslijepodnevnom terminu Zeko ih je poveo u veseli obilazak vrta. Zaustavljali su se pored nastambi gdje su životinje bile na otvorenome, zaželjeli im SRETAN USKRS, a majmuni, medvjedi i merkati su dobili pisanice da se malo oslade. Na kraju manifestacije su i veliki i mali posjetitelji zaplesali uz poznate dječje pjesmice, osladili se čokoladnim jajima i bombonima, i, naravno, zakazali sljedeći susret opet na Uskrsni ponedjeljak iduće godine
Uskrsni zeko čeka vas u Zoo-vrtu
27.03.2013.
Zoološki vrt otvoren je svakoga dana od 09:00 do 19:00 h, s tim da je ulaz za posjetitelje do 18:00 sati.
Pozivamo mališane na Uskrsni ponedjeljak od 10:00 i od 17:00 sati u osječki ZOO vrt na veselo druženje sa uskrsnim zekom, koji će ih odvesti na nezaboravan obilazak vrta te im pripremiti niz slatkih iznenađenja.
Kompa prometuje po redovitom rasporedu od 09:00 do 19:00 sati, a prijevoz je besplatan.
UNIKOM PREDSTAVIO ZOO - USKRSNI TRAMVAJ NA CVJETNOM KORZU
25. ožujak 2013.
Na Trgu pape Ivana Pavla II u središtu grada u subotu je održana tradicionalna manifestacija Cvjetni korzo. Dok su djeca osnovnih škola na svoj način oslikavala uskrsne pisanice, ovo je bila prilika Unikomu prezentirati svoj vrlo ukusno i prigodno uređen Uskrsni ZOO tramvaj. Zasigurno jedinstven u Hrvatskoj, prepun koka, jaja, zečića, gnijezda, leptirića i cvjetića, a uskoro upotpunjen i sa živom travom, ovakav tramvaj prometovat će čitav tjedan - od Uskrsa, 31. ožujka do 7. travnja
Pozivamo sve mališane na sam Uskrs, u Uskrsni tramvaj na dječju predstavu i potragu za nagradnim pisanicama, koje su ujedno obiteljske ulaznice za veliko dječje druženje u ZOO vrtu na Uskrsni ponedjeljak Uskrsni zeko čeka Vas u ZOO vrtu u 10:00 i 17:00 sati na USKRSNI PONEDJELJAK, 1. travnja I ove godine zeko će Vas voditi kroz ZOO vrt, pjevat ćemo, plesati, pozdraviti naše životinje, poželjeti im SRETAN USKRS uz pisanice i, naravno, tražiti skrivena kinder-jaja Cijena ulaznice u ZOO vrt: djeca 10,00 kuna odrasli 20,00 kuna.
PRSTENASTOREPI LEMURI KONAČNO U OSIJEKU
24. ožujak 2013.
Grupa od šest predstavnika ove vrlo atraktivne i do sad neviđene vrste u Osječkom ZOO vrtu (od toga 3 mužjaka i 3 ženke) stiglo je u Osijek 04. prosinca prošle godine iz Nizozemskog ZOO Rhenen kao poklon.
Inače, prstenastorepi lemur (Lemur catta) je veliki polumajmun koji pripada porodici Lemuridae. Živi samo na Madagaskaru. Zbog stalnog gubitka staništa, ovi lemuri su ugrožena vrsta, iako su najbrojniji od svih lemura u zoološkim vrtovima gdje se uspješno razmnožavaju.
STIGLO JE PROLJEĆE
20. ožujak 2013.
KOMPA POČINJE PROMETOVATI
20. ožujak 2013.
Kompa počinje voziti 25. ožujka, a radno vrijeme je od 09 do 19 sati
Nezaboravna vožnja je i ove godine besplatna
STRUČNI SKUP UČITELJA U ZOO VRTU OSIJEK
14. ožujak 2013.
Već godinama organiziramo edukaciju za djecu osnovnoškolskog uzrasta o životinjskim vrstama, njihovim životnim navikama, te zaštiti istih. Kako bi se edukacija podigla na višu razinu, bila što kvalitetnija, zanimljivija i sveobuhvatnija, u suradnji s Agencijom za odgoj i obrazovanje, organizirali smo stručni skup učitelja razredne nastave pod nazivom " Tko doživi, ne zaboravlja " - iskustveno učenje u nastavi prirode i društva.
ČESTITKA
20. prosinac 2012.
ODGAĐA SE DAN OTVORENIH VRATA
26. listopada 2012.
Zbog najave loših vremenskih uvjeta, odgađa se manifestacija DAN OTVORENIH VRATA U ZOO VRTU OSIJEK, a koja se trebala održati 27.10.2012. u organizaciji Unikoma i Wustenrot stambene štedionice. O novom terminu bit ćete pravovremeno obaviješteni.
KOMPA PRESTAJE S RADOM i NOVO RADNO VRIJEME
26. listopada 2012.
Obavještavamo cijenjene građane da kompa prometuje do srijede, 31. listopada 2012. godine, te od 1. studenoga i službeno prestaje s radom za ovu kalendarsku godinu.
Novo je i radno vrijeme ZOO vrta - od nedjelje, 28.10.2012. radno vrijeme ZOO vrta je od 9:00 do 17:00 h, s tim da je ulaz za posjetitelje do 16:00 sati.
18. listopada 2012.
Wustenrot stambena štedionica i Unikom pozivaju Vas na DAN OTVORENIH VRATA U ZOO VRTU OSIJEK u subotu, 27. listopada 2012. od 10:00 do 16:00 sati Ulaz za djecu do 13 godina starosti bit će BESPLATAN, a svi ostali plaćaju ulaz po redovnim cijenama. Očekuju Vas bogate nagrade, 20 x 250,00 kn uplate na račun stambene štednje, te obiteljska ulaznica u ZOO vrt Osijek koju možete iskoristiti u godinu dana
U slučaju lošeg vremena, manifestacija se odgađa. Čekamo Vas
PET STOTINA MALIŠANA OBILJEŽILO SVJETSKI DAN ZAŠTITE ŽIVOTINJA
04. listopada 2012.
Svakoga dana nestanu stotine životinjskih vrsta, a najugroženije su morske kornjače, gorile, pande, slonovi, kitovi, tigrovi. U svijetu je poznato gotovo 1,8 milijuna životinjskih vrsta, a pretpostavlja se da ih je gotovo stotinu puta više. Na žalost, životinje najviše ugrožava čovjek. U Hrvatskoj obitava velik broj vrsta ugroženih u Europi, što je povezano s očuvanim staništima.
Temeljem Zakona o zaštiti prirode divlje vrste proglašavaju se strogo zaštićenim i zaštićenim na temelju njihove ugroženosti i međunarodnih ugovora koje je Hrvatska preuzela. Kršenje zakona kažnjivo je od tisuću do milijun kuna.
U Hrvatskoj je strogo zaštićen veliki broj vrsta iz skupine sisavaca, poput vuka i risa, sve vrste šišmiša, dvije vrste dupina koje se pojavljuju u Jadranu, ali i sve vrste dupina i kitova koji se u njemu slučajno zateknu, zatim velik broj ptica, gmazova, kornjača i vodozemaca.
Upravo na ove podatke Ministarstva kulture upozorili smo mališane u povodu obilježavanja Svjetskoga dana zaštite životinja u programu " Vrlo, vrlo otvorene škole ", a koji je održan u suradnji Unikoma d. o. o. i Udruge Nauk. Pokrovitelj manifestacije je Grad Osijek i gradonačelnik Krešimir Bubalo, koji je tom prigodom pozdravio sve sudionike te uručio certifikate posvojiteljima.
OBILJEŽAVAMO SVJETSKI DAN ZAŠTITE ŽIVOTINJA
28. rujna 2012.
I ove godine obilježavamo Svjetski dan zaštite životinja u četvrtak, 4. listopada u ZOO vrtu Osijek s početkom u 09:00 h. Ovaj značajan datum obilježavamo projektom pod nazivom " Vrlo, vrlo otvorena škola.
Projekt je to u suradnji Unikoma i Udruge Nauk, a pod pokroviteljstvom Grada Osijeka i gradonačelnika Krešimira Bubala. Kroz dvadeset interaktivnih radionica koje će se odvijati na prostoru ZOO vrta učenici drugih razreda 10 osječkih osnovnih škola će se upoznati sa životom životinja stanovnika ZOO vrta, potaknut će se na brigu o životinjama, poštivanje životinja i njihovih prava, razvijanje odgovornog ponašanja prema životinjama, te unapređivanje života životinja u ZOO vrtu.
ODRŽANA NOĆ ŠIŠMIŠA U ZOO VRTU OSIJEK
17. rujna 2012.
I ove godine Međunarodna noć šišmiša u osječkom ZOO vrtu zanimljivim je edukativnim i zabavnim sadržajima privukla dvije stotine velikih i malih posjetitelja.
Program je započeo zanimljivim predavanjem predstavnice Udruge studenata biologije BIUS iz Zagreba, Vide Zrnčić, koja nas je uvela u čudesni svijet ovih ugroženih, jedinih letećih sisavaca na svijetu. Nakon predavanja uslijedio je turnir u metloboju, koji je pobudio veliki interes dječaka, koji su silno željeli sudjelovati u igri koju do sada nikada nisu imali prilike igrati, dok su ih njihovi navijači glasno bodrili. Unatoč teškoćama u baratanju metlama, ipak su pokazali spretnost i okretnost. Tijek igre budno su pratili suci iz Udruge izviđača Slavonski hrast iz Osijeka.
10. rujna 2012.
Osječki ZOO vrt poziva Vas na Europsku noć šišmiša u petak, 14. rujna 2012. s početkom u 20:00 sati Godine 2011 - 2012. su pod pokroviteljstvom UN-ovog Programa za okoliš (UNEP) i Konvencije o migratornim vrstama proglašene Godinama šišmiša, pa noć šišmiša nema samo europski nego i međunarodni karakter, te se obilježava kao 16. međunarodna noć šišmiša (16 th International Bat Night). U ove dvije godine kojima pokušava se široj javnosti približiti problematika ugroženosti šišmiša u cijelom svijetu.
Ovom važnom eko-projektu pridružio se i ZOO vrt Osijek, koji nastoji privući i stariju i najmlađu populaciju edukativnim ali i zabavnim sadržajima. Predstavnica Udruge studenata biologije BIUS iz Zagreba, Vida Zrnčić će održati predavanje općenito o šišmišima, o vrstama staništa u svijetu, te se osvrnuti na istu problematiku u Hrvatskoj. Za najmlađe smo pripremili kreativnu radionicu u edukacijskom centru, u kojoj će najkreativniji mališani biti nagrađeni. U isto vrijeme na otvorenome će dječaci od 7 do 12 godina odmjeriti snage u metloboju (igra slična golfu na travi, s tim da će im rekviziti biti metle i svijetleće lopte). Ekipe će biti podijeljene na crne (u majicama Noći šišmiša) i bijele (u majicama ZOO vrta Osijek), a najuspješniji metlobojci će biti nagrađeni prigodnim nagradama. Suci u radionici i metloboju će biti predstavnici Udruge izviđača Slavonski hrast iz Osijeka. Ove godine pripremili smo i potragu za šišmišima - Vida Zrnčić će, uz pomoć studenata biologije Sveučilišta Josipa Jurja Strossmayera iz Osijeka, i velikim i malim posjetiteljima pokazati kako se glasaju šišmiši uz pomoć ultrazvučnog bat detektora. U šetnju mračnim dijelom ZOO vrta povest će ih u grupama, uz mističnu svjetlost baklji i lampiona Udruge izviđača. Za kraj će sve okupljene zabaviti i poznati osječki mađioničar, Saša Gerber, inače naš zlatni posvojitelj bjelorukog gibona.
Cijelu večer u ponudi će biti i prigodni suveniri ZOO vrta, a bit će tu još ugodnih iznenađenja za sve Za ovu prigodu i kompa će raditi duže - do 23 sata No, želite li (p) osjetiti noć šišmiša, treba požuriti na blagajnu ZOO vrta jer je broj ulaznica ograničen Od 08. do 14. rujna u prodaji je 200 ulaznica po cijeni od samo 20,00 kuna. Sve informacije na tel. ZOO vrta 031 / 285 234.
ŽIRAFE STIGLE
29. kolovoza 2012.
Od jučer, osječki ZOO vrt bogatiji je za dvije mlade muške jedinke žirafa
Nakon dugog i iscrpljujućeg putovanja iz češkog ZOO vrta Dvur Kralove, koje je trajalo od 06:00 do 23:00 sata, Edgar i Johan su se napokon smjestili u svoju novu nastambu u Osijeku. Još uvijek umorni i u nenavikli na novi prostor, ovaj dvojac mirno promatra svoj okoliš, a naši djelatnici, uzbuđeni zbog dugoočekivanih pridošlica, i iz pristojne udaljenosti i u priličnoj tišini, da im ne remete mir, budno prate svaki njihov pokret. Zbog prilagodbe na novi prostor, kratko vrijeme bit će u zatvorenom dijelu nastambe, a tek onda će ih i posjetitelji moći vidjeti i u prostranom otvorenom dijelu.
IZGRADNJA NASTAMBE ZA ŽIRAFE
22. kolovoza 2012.
STIŽU NAM ŽIRAFE
21. kolovoza 2012.
Nakon više od dva desetljeća, u Osijek nam ponovno stižu dugo očekivane žirafe
Riječ je o dva mužjaka, polubrata, Edgar i Johan, koji će koncem kolovoza ponosno koračati našim ZOO vrtom. Stari su godinu i tri mjeseca i stižu nam iz Češke. Ovih dana užurbano im se priprema prostrana nastamba - unutarnji dio proteže se na 100 m2, iz kojeg se može izaći na čak dva vanjska dijela - ona veća je površine 2800 m2 a manja 1100 m2.
EUROPSKA NOĆ ŠIŠMIŠA
21. kolovoza 2012.
I ove godine ZOO vrt Osijek pripremio je pregršt iznenađenja za Europsku noć šišmiša S obzirom da je prošle godine ova edukativno-zabavna manifestacija u Osijeku pobudila velik interes građana, nadamo se da će i ove godine biti slično. Iako se Europska noć šišmiša obično održava posljednjeg vikenda u kolovozu, zbog građevinskih radova na električnim vodovima, koji su već neko vrijeme u tijeku u ZOO vrtu, mi ćemo ovu manifestaciju odgoditi za petnaestak dana. Očekuje Vas vrlo sadržajna večer, bogata edukativnim materijalima i iznenađenjima, ali - oprez Broj ulaznica bit će ograničen
Afrički divlji psi
21. kolovoza 2012.
Naš je ZOO vrt bogatiji za novu vrstu životinja.
Riječ je o afričkim divljim psima paru koji je koncem srpnja stigao iz ZOO vrta Artis iz Amsterdama. Mužjak Cor i ženka Dewi su se, nakon karantene, vrlo brzo prilagodili na svoju novu nastambu, koja, udovoljava visokim europskim kriterijima. Naime, nakon šestomjesečnih pregovora s EAZA-inim koordinatorom iz Nizozemske, puno mailova i fotografija vanjske i unutarnje nastambe, te tlocrta, odobren nam je transfer ovih čudesnih životinja u Osijek. Njihova se vanjska nastamba prostire na 2.000 m2, a unutarnji dio je veličine 48 m2, s podnim grijanjem i 4 separacijska boxa.
Cor i Dewi su stari 10 godina i dobili smo ih u edukativne svrhe, s obzirom da afričkih divljih pasa nema niti jedan ZOO vrt u Hrvatskoj. Potomaka, na žalost neće biti zbog njihove dobi, no, ukoliko im se nešto dogodi, dobit ćemo novi par za razmnožavanje.
Ovo nam je prva i za sada jedina EEP vrsta (strogo zaštićena vrsta kojoj prijeti izumiranje) koja je stigla u osječki zoo vrt. Inače, afrički divlji pas sisavac je mesožder iz porodice pasa, rasprostranjen jedino u Africi, obično u savanama i ostalim osvijetljenim šumskim područjima. Poznat je i pod nazivima kao što su afrički lovački pas, pjegavi pas i obojeni vuk. U starijoj ali i u novijoj literaturi ovu vrstu nazivaju hijenski pas, a danas ga nazivaju i afrički lovački pas. Zanimljivo je kako afrički lovački psi imaju 42 zuba u čeljustima. Pretkutnjaci su relativno krupni u usporedbi s pretkutnjacima drugih pasa. Ovo im omogućuje snažan ugriz, dopuštajući im da svladaju velike količine kostiju, kao što je slučaj s hijenama. Afrički divlji psi imaju najjači ugriz od svih grabežljivih sisavaca, odnosno ostalih pripadnika porodica pasa i mačaka. U prirodi se hrane uglavnom gazelama, a ovaj zanimljiv par u Osijeku dobiva svaki drugi dan pojedinačno po 2 kg svježeg mesa, uglavnom govedine, te jednom u dva tjedna vitamine i minerale.
23. svibnja 2012.
OSJEČKI ZUMBIĆI ODRŽALI KONCERT U ZOO VRTU
19. svibnja 2012.
Lijepo subotnje prijepodne izmamilo je brojne posjetitelje u Zoo vrt. A da bi dojam bio još ugodniji i veseliji, pobrinuo se Dječji zbor " Osječki zumbići " koji su zapjevali ispred nastambe mrkog medvjeda jer su upravo oni postali zlatni posvojitelji ove životinje.
Uz popularne dječje uspješnice na hrvatskom i engleskom jeziku, tu se i zaplesalo, no brojni okupljeni posjetitelji najveselije su zapjevali uz stihove pjesme: " E, moj medo, zar ti ne znaš reda? Tako prođu svi kradljivci meda E, moj medo izbodene njuške, bolje ti je, medo, jesti slatke kruške "
Mali pjevači su svog novog štićenika zaista i nahranili kruškama koje su ponijeli sa sobom kao poseban dar. Inače, naši novi zlatni posvojitelji, " Osječki zumbići " dobili su službeni certifikat o posvojenju, svoje ime na nastambi medvjeda i našoj Internet stranici, te poklon paket ZOO vrta jer su posvojenjem nesebično pomogli " svom medi " financiranje zdravstvene zaštite, nabavku hrane i općenito bolje uvjete života u njegovoj nastambi.
ZUMBIĆI U ZOO VRTU
14. svibnja 2012.
Oni su, naime, postali zlatni posvojitelji smeđeg (mrkog) medvjeda kojemu će darovati omiljene mu kruške, te otpjevati i pjesmicu o medi. U subotu će se pored nastambe medvjeda oriti veliki hit Dječje televizije, gdje je " Medo " broj 1 već godinama, a koji na Youtubeu ima čak pola milijuna klikova
Povedite mame, tate, tete, bake i djede i uživajte u 20 - minutnom programu koji je za Vas osmislio ovaj poznati dječji zbor Pjevat ćemo, plesati zajedno i dobro se zabaviti
Vidimo se
OSJEČKI ZOO NA DANU ZOO EDUKATORA U ZAGREBU
30. travnja 2012.
Dan zoo edukatora po prvi puta ove godine održan je u Zagrebu od 27 - 28. travnja 2012. Ovom događanju prisustvovala je i voditeljica edukacije u Unikomu prof. Tihana Škugor koja je predstavila osječki zoo vrt kroz prezentaciju Edukacija u zoo vrtu u Osijeku. Cilj ovog događanja bio je utvrditi osnovne probleme pri kreiranju i primjeni edukativnih aktivnosti, te osmišljavanje i izrada edukativnih aktivnosti na temu vodozemaca i njihove žaštite. Te aktivnosti odmah su i testirane i evoluirane na događanju u zoo vrtu koje se održalo u subotu 28. travnja 2012 god. pod nazivom Žablji dan.
